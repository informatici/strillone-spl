FASANO - Il sostituto procuratore di Brindisi Nicolangelo Ghizzardi ha citato a giudizio dinanzi al Giudice di Pace di Fasano per il 18 giugno prossimo il sindaco Lello Di Bari e il dirigente della Direzione Territorio e Ambiente del Comune di Fasano Antonello Carrieri, nell'ambito della vicenda verificatasi il 19 agosto del 2012 nella villa comunale quando due bambini rimasero feriti a seguito della caduta di cocci dall'arco monumentale in  pietra.

	
	A sindaco e dirigente - che sono difesi dall'avvocato Dino Musa - viene contestato l'articolo 590 del codice penale perche "per colpa consistita in imprudenza, imperizia, negligenza, inosservanza di leggi, ordini, regolamenti e discipline cagionava ai due bambini lesioni guaribili tra i 30 e i 50 giorni".

	
	Oltre a questo procedimento di natura penale, i genitori dei due fratellini fasanesi di 14 e 12 anni rimasti feriti a seguito della caduta dei cocci nel febbraio scorso hanno avanzato formale richiesta di risarcimento danni per una somma complessiva di 26 mila euro.

	
	 La vicenda, come si ricordera, si riferisce alla caduta di alcuni cocci dall'arco monumentale in pietra ubicato all'interno della villa comunale, a pochi giorni dalla rimozione della recinzione in ferro che ne delimitava il perimetro, quando un gruppetto di ragazzini in serata era intento a giocare proprio a ridosso della struttura. Un episodio sfortunato che per poco non si trasform&ograve; in tragedia visto che i due ragazzini furono costretti a ricorrere alle cure ospedaliere perche colpiti dalla caduta delle pietre.

	 

	Tempo stimato di lettura: 50s