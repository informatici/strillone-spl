FASANO - Il venerdi santo e senza carne per la Chiesa Cattolica, un precetto che risale a tempi molto antichi, quando l'astinenza era di piu giorni alla settimana, poi concentratisi nel venerdi, scelto in considerazione del venerdi di passione. La tradizione cristiana del digiuno del venerdi santo e anche la tradizione della focaccia alla cipolla a Fasano, o meglio, con lo sponsale, cipollotto fresco. Cosi, mentre continuano le processioni per le strade della citta, da tutti i panifici e da tutte le case si diffonde il profumo tipico di questa specialita: una tradizione che fonda le sue radici nei riti funebri per la perdita di un caro. Durante i lutti, c'era infatti l'usanza di portare ai parenti del defunto la focaccia ripiena, un pasto veloce per superare il periodo di passione. Anche la morte di Gesu viene quindi celebrata con gli stessi riti del lutto familiare, con la "ficazz chiane de cepodde".
	
	Focaccia pugliese con le cipolle
	
	Ingredienti per l'impasto:
	1kg di farina
	1 cucchiaio e mezzo di sale fino
	1/2 bicchiere di olio (circa 100g)
	1 bicchiere di latte (circa 200g)
	1 cubetto di lievito di birra fresco
	2 patate lesse schiacciate
	300g di acqua calda (in cui avrete sciolto in meta il lievito e nell'altra meta le patate)
	
	Impastare il tutto a mano facendo attenzione a mettere il sale per ultimo, lontano dal lievito.
	
	Per il ripieno:
	1/2 kg di cipolle da tagliare a julienne, da versare in acqua bollente cuocendole finche non raggiungono di nuovo l'ebollizione. Poi vanno soffritte con un po' di olio per 20 min. circa.
	Aggiungere olive nere snocciolate e pomodori a pezzettini, sale e pepe e far insaporire per altri 5 minuti.
	
	Stendere uno strato di impasto in una teglia con olio, versare le cipolle preparate, stendervi un altro disco di pasta per chiudere. Quindi cospargere di olio tutta la superficie.
	Cuocere in forno ben caldo a 200&deg; per 30-40 minuti circa.