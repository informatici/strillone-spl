<?xml version="1.0" encoding="ISO-8859-1"?>
<giornale>
<lingua>it</lingua>
<testata>Repubblica punto it</testata>
<edizione>2015-02-22</edizione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Homepage</nome>
<articolo>
<titolo>
<![CDATA[
Jobs Act, Renzi contro Landini: "Ha perso nel sindacato e si dà alla politica"
]]>
</titolo>
<testo>
<![CDATA[
MILANO - Il governo contrattacca sulla riforma del Lavoro varata venerdì scorso. La maggioranza del Pd non accetta le accuse della minoranza e dei sindacati. Nel mirino del premier Matteo Renzi finisce il leader del Fiom, Maurizio Landini: "Un sindacalista che fa politica? - dice il premier - Non
]]>
<![CDATA[
è il primo. Sul Jobs Act ognuno può avere l'opinione che vuole, ma se la si butta in politica è difficile pensare che tutte le manifestazioni non fossero propedeutiche all'entrata in politica". Renzi, poi, ricara la dose: "Non credo che Landini abbandoni il sindacato, è il sindacato che ha abbandonato Landini. Il progetto Marchionne sta partendo, la Fiat sta tornando, meno male, a fare le macchine. La sconfitta sindacale pone Landini" nel bisogno di cambiare pagina il suo impegno in politica è scontato - ha detto il premier durante la trasmissione In mezz'ora. "Sulla partita tra chi diceva che la Fiat è finita e chi diceva diamo fiducia a Marchionne- spiega Renzi -, il dato è che la Fiat sta tornando ad assumere".   Il premier si riferisce all'intervista rilasciata al Fatto Quotidiano, in cui il leader della Fiom parla di una nuova "coalizione sociale". Landini non ha risposto a Renzi, ma ha poi diffuso in serata una nota: "La prima pagina del Fatto Quotidiano di domenica 22 febbraio 2015 mi attribuisce un&#8217;affermazione non pronunciata e perlomeno forzata: &#8220;adesso faccio politica&#8221; con tanto di virgolette che la rendono fuorviante. Del resto nell'intervista si spiega che la "sfida a Renzi" per il sindacato, oltre alla "normale azione contrattuale", consiste nella creazione di una coalizione sociale che superi i confini della tradizionale rappresentanza sindacale, capace di unificare e rappresentare tutte le persone che per vivere hanno bisogno di lavorare".   L'intervista di Landini ha comunque provocato una certa freddezza nella Cgil, espressa dal portavoce di Susanna Camusso, Massimo Gibelli. "Auguri a Landini se vuol fare politica, ma la Fiom è un'altra cosa". Jobs Act. In mattinata erano arrivate le reazioni del big del partito alle critiche mosse dalle parti sociali e dalla sinistra interna al partito: "Il testo del Jobs act - ha detto il vicesegretario del Pd, Debora Serracchiani - è stato largamente condiviso anche con la minoranza Pd. Mi fa piacere, poi che Ncd esulti per una riforma di sinistra". Attraverso twitter arriva anche la risposta del sottosegretario alla presidenza del Consiglio, Graziano Del Rio. Del Rio risponde così alla presidente della Camera, Laura Boldrini che lamenta il disinteresse del governo per i pareri del Parlamento sul Jobs Act e accusa Renzi di essere un uomo solo al comando: "Ormai la riforma è andata" chiosa il premier. Per Piergiorgio Carrescia (Pd) la presa di posizione di Boldrini "è inopportuna", mentre per la Serracchiani si tratta di "parole eccessive".   "Mi è un po' dispiaciuto, personalmente, oltre che politicamente, il fatto che la terza carica dello Stato abbia preso una posizione così di fronte a una riforma del governo. Mi sembra un eccesso rispetto alla sua posizione di garanzia" ha detto la vicesegretaria, intervistata da Maria Latella su SkyTg24. "Non trovo giusto parlare di uomo solo al comando. C'è un partito, il Pd, che rappresenta una base larga degli italiani e che dice che vanno fatte le cose. Non c'è un uomo solo al comando ma un partito".   Quanto all'osservazione di Boldrini ("il governo non ha dato ascolto al parere delle commissioni di Camera e Senato"), la Serracchiani osserva: "Pareri consultivi e non vincolanti. Abbiamo ascoltato e il governo ha preso delle decisioni. Bisogna andare avanti con le riforme".
]]>
</testo>
</articolo>
<articolo>
<titolo>
<![CDATA[
Serie A: Roma sempre pari, la Juve va a +9.  Ora Fiorentina-Torino
]]>
</titolo>
<testo>
<![CDATA[
ROMA - Dopo la vittoria nell'anticipo di venerdì della Juventus contro l'Atalanta per 2-1, torna il campionato. Rinviata la partita del sabato sera, il derby Sampdoria- Genoa per il maltempo, solito pareggio dellaRoma a Verona 1-1, che va a nove punti dalla capolista prima dello scontro diretto. In campo anche: Empoli-Chievo 3-0, Lazio-Palermo 2-1 e Milan-Cesena 2-0. Il posticipo è Fiorentina-Torino. Lunedì con due partite alle 19: Napoli -Sassuolo e alle 21 Cagliari-Inter.
]]>
</testo>
</articolo>
<articolo>
<titolo>
<![CDATA[
La Libia, la Grecia e la rapsodia in blu di Matteo Renzi
]]>
</titolo>
<testo>
<![CDATA[
Tripoli bel suol d'amore / sarai italiana al rombo del cannon": era il 1911 e l'Italia (governo Giolitti) conquistava lo "scatolone di sabbia" della Tripolitania, avendo mancato, preceduta dai francesi, di occupare la Tunisia allora molto più ambita. Mussolini e Pietro Nenni, da buoni socialisti qu
]]>
<![CDATA[
ali erano, avevano cercato con tutti i mezzi di fermare la guerra, perfino facendo stendere i loro compagni sui binari dello snodo di Bologna per ostacolare i treni che portavano i soldati a Napoli e a Palermo per partire verso la Quarta Sponda, mentre Gabriele D'Annunzio celebrava l'impresa con le
]]>
<![CDATA[
sue Canzoni d'Oltremare. Tempi antichi, anzi antichissimi. La Libia  -  dove nel frattempo è stato scoperto il petrolio  -  non esiste più. Esistono governi che si odiano tra loro o fingono di ignorarsi: Tripoli, Tobruk con le bande di Bengasi e Misurata e circa duecento tribù della più vari
]]>
<![CDATA[
a estrazione e tre regioni geopolitiche: Cirenaica, Tripolitania e Fezzan. E poi il deserto e le sue oasi. In aggiunta c'è anche una propaggine del Califfato, che non si sa bene a chi si riferisca perché i capi sono locali; hanno occupato Derna e Sirte. In questo "puzzle" si muovono liberamente spacciatori di uomini e di droghe, gli scafisti e gli schiavisti che conducono centinaia di migliaia di famiglie dall'Africa sub-equatoriale fino al mare e si dirigono verso l'Italia per poi, in grande maggioranza proseguire verso la Francia, la Germania, in Belgio insomma nell'Europa che offre più occasioni di lavoro. Ne muoiono a migliaia nel viaggio in mare ma il flusso non si arresta anzi crescerà sicuramente col passare del tempo. Questa è la situazione dove l'Italia è tra i Paesi più minacciati, ma lo è anche l'Europa nel suo complesso. Perciò bisogna farvi fronte, bisogna indurre (costringere?) i governi libici ad una sorta di "union sacreé", bisogna prendere contatto con le principali tribù e arrivare ad un accordo. Forse ci vorrà anche un'adeguata e non simbolica presenza di militari in funzione di "peacekeeping" o addirittura di "peace-enforcing" ma affinché siano adeguate al compito in un Paese che è sei volte l'Italia, gli esperti ne valutano la consistenza a novantamila uomini, più i necessari appoggi navali e soprattutto aerei. Pensare all'Egitto è inutile, non dispone di forze adeguate e comunque ha ben altri problemi da risolvere. Chi deve fornire l'ombrello internazionale, sia per la mediazione politica sia per l'"enforcing" militare, sono (in teoria) l'Onu, l'Europa, la Nato. Matteo Renzi, con la rapidità che gli è propria negli annunci, ha già rivendicato la guida italiana sia per l'aspetto politico sia per quello eventualmente militare. Del resto ricorre proprio oggi l'anniversario del suo insediamento a Palazzo Chigi un anno fa. La leadership anche sul caso libico sarebbe per lui (anche per noi italiani?) un vero e proprio festeggiamento. **** Non so se Renzi conosca le canzoni di D'Annunzio, ma questa semmai sarebbe una lacuna trascurabile. Il vero guaio è che a questo fine le sedi decisionali sono fuori dalla sua portata. L'Onu non deciderà un bel niente, impedita come è dalla presenza della Russia e della Cina nel Consiglio di Sicurezza. È vero che il 2 marzo il nostro presidente del Consiglio andrà a Mosca per incontrare Putin. Sarà certamente accolto benissimo, una montagna di caviale e litri di vodka specialissima. Putin non si muove ma parla con tutti, dal presidente egiziano alla Angela Merkel e Hollande (lì però si parlava di Ucraina e il discorso è alquanto diverso). A Renzi darà tutte le rassicurazioni: la Russia è contro il terrorismo e quindi non lo favorirà in nessun caso. Ma i terroristi libici hanno a che fare con il Califfato? Quello che è certo è che fornire truppe non è mai avvenuto in Africa e quindi è certo che truppe russe non ci saranno. Quanto al voto nel Consiglio dell'Onu, le varie nazioni che vi partecipano possono tutt'al più avallare un intervento solo se sarà stato deciso da altri enti internazionali ma non sotto la sua bandiera. Potrà nominare un moderatore, ma non sarà certo Putin a determinarne la scelta. Tantomeno Renzi. Saranno, ovviamente, gli Usa. Il viaggio di Renzi a Mosca serve a metterlo in bella vista a Roma. Tornerà soddisfatto e ci racconterà di un pieno successo e questo è tutto. E l'Europa? Come sempre è divisa: la Francia vorrebbe una presenza militare, la Germania no. L'Italia, tutto sommato, neppure, sempre che non si riveli indispensabile. Insomma pensare ad un piano europeo per la Libia è escluso. Salvo la Mogherini, titolare della politica estera e della difesa dell'Ue. Via, come direbbe Enrico Mentana, questa è una mia battutaccia. Resta la Nato e questa sarebbe lo scudo più appropriato, ma anche qui sono gli Usa a decidere. Perciò, caro Renzi, rassegnati: sulla costa libica noi possiamo anzi dobbiamo occuparci solo degli sbarchi di immigranti sulla nostra costa ed anche questa non è una bazzecola. Il resto sarà deciso altrove. O forse  -  speriamo di no  -  da nessuno. **** La querelle tra Grecia ed Europa invece è andata a buon fine o almeno la soluzione provvisoria c'è stata: Tsipras ha ottenuto che i governi europei gli prestino altri 7 miliardi. Ma ha accettato le riforme contenute nel memorandum europeo che richiamava gli impegni già presi dalla Troika col precedente governo. Ora dovrà convincere la piazza e non sarà un'impresa facile. I greci però che l'hanno appoggiato con stragrande maggioranza nel voto e in piazza, avevano anche manifestato la loro contrarietà ad uscire dall'euro. Su questi tue tasti contraddittori Tsipras giocherà la sua partita e probabilmente  -  si spera  -  la vincerà. Non dimentichiamo che il suo vero interlocutore non è stato Schäuble che addirittura si è permesso di insultare il governo di Atene violando con ciò il prestigio dovuto alla sovranità dei governi nazionali, ma è stato Mario Draghi che aveva già deciso di proseguire per un mese il finanziamento delle banche greche aumentandone addirittura l'ammontare. In realtà se c'è una persona e un'istituzione che sta mettendo al sicuro l'euro e si occupa anche di favorire la crescita e l'avvio dell'Europa verso un vero Stato continentale, questo è lui e la Bce. Anche l'Italia ha in Draghi il suo efficiente "testimonial". Se le nostre esportazioni hanno ripreso a correre non è un merito delle imprese italiane ma del cambio euro-dollaro che ormai è ad un passo dalla parità. Ne deriva la ripresa della domanda di beni e servizi italiani, mentre si riduce il prezzo del petrolio (ma lì Draghi non c'entra) che ci frutta un risparmio notevolissimo da impiegare nel modo migliore. Per esempio nell'abbattere interamente il cuneo fiscale. Tutti questi miglioramenti si sono prodotti al di fuori dal raggio d'azione del governo, come la ripresa dell'esportazione e la plusvalenza nell'importazione di materia prima energetica. Questi elementi rappresentano un preliminare che darà rilancio agli investimenti e quindi, quando gli impianti saranno tornati al loro tetto naturale, anche ad un aumento dell'occupazione. In tutto questo la definitiva attuazione del Jobs Act è un elemento molto positivo della politica economica renziana, anche se la fisionomia "classista" non sfugge a nessuno. Queste sono scelte politiche sulle quali i sindacati si sono già manifestati contro, ma dove la parola definitiva spetta al governo. Un punto tuttavia deve esser chiaro: il Jobs Act è teoricamente una buona legge ma produrrà i suoi effetti nella misura in cui riprenderanno gli investimenti e la madre di questa ripresa è stata appunto la Bce e lo sarà ancora di più quando avrà inizio ormai tra pochissimo tempo la "quantitative easing". Questo e solo questo renderà funzionante il Jobs Act, senza di che tutto rimane fermo e le imprese non assumono. **** Sui dettagli, tutt'altro che trascurabili, del Jobs Act non mi diffondo. Ci sono altri servizi sul nostro giornale che fin da ieri aveva già compiuto un'attenta e oggettiva analisi della legge, i suoi pro e i suoi contro nonché i consensi e le critiche delle parti interessate. A me premeva sottolineare che quella legge produrrà effetti positivi solo quando le misure monetarie e creditizie delle Bce avranno dispiegato tutti i loro effetti; in parte sono già in atto e col passare del tempo lo saranno ancora di più. Mi resta ancora un punto da esaminare che non ha nulla a che fare con quanto fin qui è stata materia di riflessione: l'andamento nel mondo del concetto e della prassi della democrazia. C'è un sondaggio internazionale che ne parla ed è assai istruttivo e al tempo stesso molto preoccupante. La democrazia partecipata, cioè col consenso del popolo e l'esercizio dei suoi diritti, è in forte declino. Questo fenomeno varia da paese a paese sia nelle forme sia nelle date in cui quel fenomeno ebbe inizio, ma il processo di decadimento è generale in tutti i continenti che compongono il nostro pianeta. Per noi il decadimento cominciò una trentina d'anni fa ed è andato aumentando nel ventennio berlusconiano ma, continua ad aumentare sempre di più. Il fenomeno si manifesta soprattutto in Occidente dove le democrazie partecipate sono nate e si sono sviluppate. Il sondaggio accenna anche alle cause che fanno da sottofondo al fenomeno ma in questo caso non si tratta più di sondaggio bensì di interpretazione dei sondaggisti. La causa si chiama indifferenza, soprattutto da parte dei giovani. O addirittura lo si può chiamare nichilismo. I giovani non si interessano alla politica né alla storia e al lascito di esperienze che il passato consegna al presente e si disinteressano anche del futuro. Ovviamente non tutti i giovani sono indifferenti e nichilisti e non tutti gli indifferenti e nichilisti sono giovani, ma le dimensioni del fenomeno sono quelle già dette. Attenzione: non sono dei bamboccioni che vivono nelle braccia protettive di mamma e papà; sono giovani fattivi, arditi, creativi. Ma la democrazia partecipata non rientra nei loro interessi. A questo si deve aggiungere che alcuni (molti) governi approfittano di quest'indifferenza e addirittura la anticipano sottraendo diritti politici al tessuto costituzionale sicché, quand'anche la maggioranza dei giovani cambiasse atteggiamento, i diritti concernenti la democrazia partecipata non ci sarebbero più o sarebbero stati fortemente ridotti Consegno ai nostri lettori queste considerazioni. Se mi leggono questo è un segno che vedranno questo fenomeno con analoghe preoccupazioni. Quei diritti mi riguardano anche personalmente perché, pur essendo vecchio, ne usufruisco e vedendoli ridotti o aboliti anche io protesto e me ne dolgo.
]]>
</testo>
</articolo>
<articolo>
<titolo>
<![CDATA[
Responsabilità dei giudici, l'Anm vota no allo sciopero: "Prima vediamo impatto riforma"
]]>
</titolo>
<testo>
<![CDATA[
ROMA - L'Anm ha detto no allo sciopero contro il provvedimento sulla responsabilità civile dei magistrati, passa a maggioranza la posizione di Area e Unicost. Al termine di una giornata di discussione è dunque stata bocciata la linea dello sciopero proposto da Magistratura Indipendente, come auspi
]]>
<![CDATA[
cato dal ministro della Giustizia, Andrea Orlando. Dopo il dibattito e tre ore di riunioni a porte chiuse sono stati messi ai voti tre documenti oltre a quello di maggioranza e a quello di MI, la proposta di Autonomia e Indipendenza di sciopero bianco. Il direttivo dell'Associazione nazionale magistrati ha approvato a maggioranza un documento che esclude l'ipotesi di proclamare l'astensione dalle udienze in vista dell'approvazione della nuova legge che martedì approderà in Aula alla Camera. I gruppi di Unicost e Area hanno dunque condiviso la linea illustrata dal presidente dell'Anm, Rodolfo Sabelli, in apertura della riunione. Magistratura Indipendente e 'Proposta B' hanno invece sostenuto fino alla fine la necessità di proclamare lo sciopero. Per il nuovo gruppo di Autonomia e Indipendenza, la linea da seguire era quella dell'astensione dalle attività di supplenza, ossia lo 'sciopero bianco'. "Lo sciopero non sarebbe stato compreso - ha detto dopo la decisione il presidente dell'Anm, Sabelli - , non era lo strumento più adatto. La via è quella della valutazione della portata della legge e dell'informazione all'opinione pubblica dell'impatto che avrà". Nel documento di Area e Unicos votato a maggioranza, l'Anm ha deliberato lo stato di mobilitazione e una breve sospensione dell'attività giudiziaria per leggere le motivazioni della contrarietà dell'Associazione al provvedimento. E' stata anche indetta una ricognizione delle attività di supplenza svolte dalla magistratura per denunciarle all'opinione pubblica e chiedere al governo adeguate soluzioni, "in mancanza delle quali verranno decise le più efficaci e conseguenti forme di protesta, anche attraverso la sospensione di alcune delle individuate attività di supplenza". In ultimo, verrà istituito un gruppo di lavoro per monitorare l'applicazione della nuova normativa. Nel suo documento, oltre a sollecitare la decisione di scioperare, Magistratura indipendente chiedeva anche un incontro al presidente della Repubblica, Sergio Mattarella, per esporgli le valutazioni della magistratura "anche in ordine ai profili di manifesta incostituzionalità sulla proposta di riforma della responsabilità civile". Il documento parlava di "ennesima riforma punitiva nei confronti dei magistrati" che "non è funzionale al miglioramento del sistema giudiziario che, al contrario, danneggia". E la presidente di Mi, Giovanna Napoletano, sottolineava la "necessità forte di intervenire per avere un giudice forte, soggetto solo alla legge e non condizionato". La richiesta di sciopero era sostenuta anche da Andrea Reale, del gruppo indipendente "Proposta b". Lo sciopero, ha detto Reale, "serve a tutelare autonomia e indipendenza. Non è isterismo ma un segnale irrinunciabile". Più sfumata la posizione del nuovo gruppo, 'Autonomia e Indipendenza", nato dalla scissione che si è consumata all'interno di Mi e la cui costituzione all'interno del 'parlamentino' dell'Anm è stata formalizzata oggi. "Se decidiamo uno sciopero - aveva detto prima del direttivo, in rappresentanza del gruppo, Sebastiano Ardita - servono motivazioni politiche forti e unità associativa. Se non ci fosse l'unità quale sarebbe il senso dello sciopero? Servirebbe a lacerare la magistratura e renderla più debole?". Anche il voto del gruppo Area era stato preannunciato:  "Se lo ritenessimo utile, fruttuoso per il nostro obiettivo - aveva detto Anna Canepa, segretario di Magistratura democratica, corrente che, con il Movimento per la giustizia, forma il gruppo di Area - potremmo anche praticare lo sciopero, ma io non lo ritengo utile. Molti colleghi non lo farebbero, non farebbero mai neanche uno sciopero bianco. Ciò che conta, in uno sciopero, è la sua riuscita. Altrimenti diventa un boomerang". "Contrarissimo allo sciopero" si era detto anche Roberto Carrelli Palombi, segretario di Unicost: "Apparirebbe come la difesa di un privilegio, mentre non è così". Unicost, invece, per martedì, in occasione del voto sul ddl alla Camera, ha proposto di "leggere un documento che denuncia gli aspetti critici delle norme, su cui ancora è possibile l'intervento del Parlamento: l'eliminazione del filtro per l'ammissibilità dei ricorsi e l'ipotesi di responsabilità per travisamento del fatto e delle prove".
]]>
</testo>
</articolo>
<articolo>
<titolo>
<![CDATA[
Scuola, Giannini: "Assunzioni solo per concorso pubblico". Renzi contestato dai precari: "Stiamo facendo nuove regole"
]]>
</titolo>
<testo>
<![CDATA[
ROMA - "Assunzioni nella scuola solo per concorso pubblico. Via la babele di graduatorie che sembravano accontentare tutti, ma non accontentavano nessuno". E' iniziata con un annuncio del ministro Stefania Giannini l'evento del Pd per presentare "La scuola cambia, cambia l'Italia", organizzato per f
]]>
<![CDATA[
esteggiare il primo anno del governo del premier Mattero Renzi. Un grande meeting che ha visto come protagonista anche Renzi. Un evento mediatico nel quale non sono mancate alcune contestazioni. Quando Renzi ha incominciato a parlare è stato interrotto da un gruppo di insegnanti precari. Le proteste. "Sono un insegnante precario,anch'io sono iscritto al Pd e voglio dire la mia davanti a tutti", ha detto uno di loro. "Lo so che gli addetti ai lavori non si fidano più della politica. La frustrazione porta gli insegnanti a non crederci più, nello Stato - ha replicato Renzi - . Siamo nell'imminenza di un momento molto importante dal punto di vista normativo: stiamo per riscrivere le regole sulla scuola". E la prossima tappa del calendario del governo sarà la Rai. "Senza la riforma della Rai, che non vuol dire cambiare palinsesto, non siamo nelle condizioni di fare alcun investimento educativo. A marzo si parte", ha sottolineato il premier che sulle nuove norme ha puntualizzato: "Ascoltare tutti non vuol dire non fare più niente, sennò è paralisi, palude, lo stesso atteggiamento che ha bloccato l'Italia per 20 anni e che non consentiremo che continui". Scuola, Giannini: "Assunzioni solo per concorso" Un ponte con il mondo del lavoro. Fondamentale per il governo il collegamento con il mondo del lavoro. Sull'alternanza scuola lavoro "dobbiamo uscire dall'occasionalità per mettere in atto il più grande sforzo finanziario e di semplificazione mai fatto", ha detto il ministro. Giannini ha quindi lanciato un messaggio agli imprenditori e agli studenti: "Ai primi - ha detto - ricordo che portare in azienda un giovane e non è un costo ma un investimento per l'azienda e quindi per il futuro del paese. Ai giovani - ha aggiunto - voglio dire che misurarsi con un lavoro durante il corso di studi e un' esperienza di completamento delle vostre coerenze, un esperienza essenziale che arricchisce la vostra formazione". La contestazione al ministro. Giannini ha quindi sottolineato che il progetto del governo prevede anche il potenziamento di alcuni insegnamenti, come Lettere e Matematica  ma anche Arte, Musica, le Lingue straniere. E ancora attenzione sarà data alla scuola digitale e al 'sostegno'. Su quest'ultimo punto ha commentato il  caso del bambino autistico lasciato solo in aula a Valmontone, vicino Roma. "Le stanzette del silenzio degli innocenti nella Buona Scuola non ci saranno, non avranno spazio". Un lungo discorso che è stato interrotto da un insegnante presente in platea, ha gridato:  "Ministro, abrogate la riforma Gelmini. No alle classi pollaio!". La scuola come bellezza. "La scuola deve essere bellezza. E' l'eros che muove le cose. A scuola non ci si deve 'spallare', non ci si deve annoiare!", ha detto l'ex ministro dell'Istruzione, presidente del comitato per l'insegnamento della musica, Luigi Berlinguer, prendendo la parola all'iniziativa. Un intervento, al termine del quale Berlinguer ha ricevuto l'abbraccio del presidente del Consiglio Renzi.
]]>
</testo>
</articolo>
<articolo>
<titolo>
<![CDATA[
Renzi, un anno di tweet. I più popolari? Quando mostra i muscoli
]]>
</titolo>
<testo>
<![CDATA[
ROMA - Twitter come termometro politico, come strumento di propaganda, come forma di dialogo coi cittadini. A volte come sfogo. Il 27 febbraio 2014 Matteo Renzi si è insediato da cinque giorni a palazzo Chigi e all'alba scatta una foto dalla finestra del suo studio, rilanciata con un tweet: "A #Pal
]]>
<![CDATA[
azzoChigi lavorando sui dossier più urgenti del Governo. #buongiorno #lavoltabuona".   Un modo per dire: vi porterò nel palazzo. Nel suo anno da premier, l'ex sindaco di Firenze ha usato il social network dei 140 caratteri per 443 volte. Uno studio della società DtoK Lab, start up dell'Università della Calabria, ne ha analizzato tendenze e popolarità. E dai dati appare che il consenso sul web sembra crescere davanti alle prove di forza politica. Ha ottenuto il record di condivisioni e di approvazioni (oltre quindicimila tra retweet e preferiti) con un tweet che salutava l'elezione al Quirinale di Sergio Mattarella, quando si è consumato lo strappo rispetto al patto del Nazareno con Berlusconi. Un altro picco si è registrato all'apice del consenso elettorale: il 26 maggio 2014 quasi venticinquemila follower hanno interagito con lui, all'indomani del voto per le Europee che ha  portato il Pd oltre al 40 per cento. Renzi ringrazia gli elettori usando gli hashtag #senzapaura e #unoxuno e poi in serata raccoglie altri favori con un secondo tweet che annuncia la partenza di un volo di Stato per recuperare i bimbi adottati bloccati in Congo, rilanciato da oltre cinquemila utenti: è il terzo più popolare dell'anno. TABELLA: L'INDICE DI GRADIMENTO DEI TWEETNella top 20 dei cinguettii del premier la storia delle adozioni internazionali entra anche una seconda volta, con l'annuncio della riforma del terzo settore. Ma a smuovere il popolo dei social network sono soprattutto i messaggi con i quali il presidente del Consiglio stuzzica l'indignazione sui temi di denaro e lavoro. Lo ritwittano quando attacca i comici che ironizzano sugli 80 euro ("se provassero a vivere con 1200 euro al mese. .. ", apostrofa Renzi). Lo aggiungono ai preferiti quando annuncia: "Se domani passa la nostra proposta sulle province, tremila politici smetteranno di prendere un'indennità dagli italiani". Raccoglie consensi anche quando scrive che gli straordinari delle forze dell'ordine impegnate negli stadi devono essere pagati dalle società di calcio o quando annuncia, dopo lo scandalo dei vigili romani assenti per malattia, che nel 2015 cambieranno le regole del pubblico impiego. Accompagna promesse e annunci con gli slogan: quelli che hanno scandito i suoi primi 365 giorni a Palazzo Chigi sono stati soprattutto "#lavoltabuona", "#Italiariparte", "#cambiaverso". Ma negli hashtag ci sono anche le frecciate agli avversari: delle opposizioni scrive "#madovevivono", a chi avanza dubbi sulla sua tenuta politica appioppa l'etichetta di "#amicigufi". Cambia tono quando si tratta di rivolgersi ai rivali convalescenti: usa Twitter per fare gli auguri a Roberto Casaleggio e soprattutto a Pier Luigi Bersani. E ritaglia spazi nazional-popolari rispondendo a Fiorello che lo chiama in causa per la Sla e poi caricando il video della sua doccia gelata (quando nomina a sua volta Roberto Baggio e i direttori dei giornali) oppure omaggiando Sorrentino premio Oscar e Nibali maglia gialla al Tour. Tace, invece, sulla sua Fiorentina. Ogni tanto si rivolge ai cittadini che lo chiamano in causa e a volte ribatte piccato. Il 23 aprile è il giorno del #Matteorisponde, una sorta di conferenza stampa fatta direttamente con la gente sui social network: più di 40 i cinguettii per replicare ai quesiti che gli arrivano mentre alla Camera il decreto legge sul lavoro viene blindato con il voto di fiducia. L'esperimento non è replicato ma il 29 agosto prima di mettersi al lavoro annuncia la sua agenda politica e poi senza preavviso si dedica a replicare a una raffica di tweet finché, alle 7 e 22, si stacca scrivendo: "Scendo in ufficio. Stamani ho già twittato troppo:-). A tutti #buongiorno".
]]>
</testo>
</articolo>
<articolo>
<titolo>
<![CDATA[
L'eroe della Resistenza contro Tsipras: "Intesa vergognosa, chiedo scusa ai greci per averlo fatto votare"
]]>
</titolo>
<testo>
<![CDATA[
ATENE - Manolis Glezos, il primo partigiano greco e un'icona (oltre che un membro del comitato centrale) per Syriza, si scaglia a testa basta contro Alexis Tsipras. "L'accordo all'Eurogruppo è una vergogna  -  ha scritto il 91enne politico ellenico -. Avevamo fatto delle promesse e non le abbiamo
]]>
<![CDATA[
mantenute. Chiedo scusa al popolo greco. Dobbiamo reagire e subito. E tra la libertà e l'oppressione, io scelgo la libertà". Può darsi che le sue parole riflettano la delusione per la mancata elezione a presidente della Repubblica ("ci sperava molto" dicono diverse fonti), carica per cui il premier ha scelto Pakis Pavlopoulos, uomo di centrodestra, in nome della realpolitik dell'unità nazionale. Lo schiaffo di Glezos però è destinato a fare malissimo a Tsipras impegnato in queste ore a contenere la rabbia che monta nel suo partito per l'intesa raggiunta a Bruxelles. Il decano di Syriza è un pezzo di storia della Grecia. La sua vicenda politica inizia nel 1941 quando, appena diciottenne, ha scalato all'alba l'Acropoli per ammainare la bandiera nazista alzata dagli invasori del Terzo reich. Un gesto che ha dato il via alla Resistenza ellenica contro i tedeschi. Da allora il suo carattere sanguigno e il suo carisma sono un punto di riferimento per la sinistra radicale. Ultimi episodi in ordine di tempo, 70 anni dopo l'impresa del Partenone, i diversi tafferugli con la polizia in cui è rimasto coinvolto tra il 2010 e il 2014 durante le manifestazioni contro l'austerity. La lettera scritta oggi da Glezos ai militanti non tradisce chi ammira la sua sincerità e il suo stile diretto: "Chiedo ai militanti di Syriza di reagire prima che sia troppo tardi. Troviamoci in assemblea straordinaria e discutiamo. So che quando si tratta bisogna fare pure delle concessioni. Ma questo per me è troppo. Non ci può essere compromesso tra schiavo e padrone, né tra oppressore e oppresso".   L'alzata di scudi di Glezos è un segnale chiarissimo delle difficoltà che sta affrontando in queste ore Tsipras. Gli osservatori più pragmatici invitano alla calma, sottolineando che l'ex partigiano è sì uno dei simboli del partito, ma che le sue opinioni spesso originali non fanno più tanto presa sulla base. Il problema per il premier è che la sua non è una voce isolata. Panagiotis Lafazanis, ministro allo sviluppo economico e leader della Piattaforma di sinistra, l'ala più radicale di Syriza, ha detto che "le linee rosse tracciate prima delle trattative non possono essere superate, se no non si chiamerebbero rosse". Un sottosegretario all'economia ha fatto sapere di essere pronto a dare le dimissioni se le proposte di riforma che andranno domani a Bruxelles non conterranno le misure umanitarie proposte agli elettori. Per il presidente del Consiglio, ormai è chiaro, si è aperto anche il fronte interno, che rischia quasi di essere più complicato dei problemi che dovrà affrontare ancora a Bruxelles.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Cronaca</nome>
<articolo>
<titolo>
<![CDATA[
Omicidio Moro, in via Fani nuovi rilievi della polizia scientifica con laser
]]>
</titolo>
<testo>
<![CDATA[
La polizia scientifica stamattina ha fatto i rilievi con scansione laser in via Fani sul luogo del sequestro  di Aldo Moro, come disposto dalla commissione Parlamentare di inchiesta sull'omicidio. Ad annunciare i rilievi era stato il vice presidente della commissione Grassi spiegando:" si è scelto di cercare la verità dei fatti attraverso i mezzi che la tecnologia ci mette a disposizione e lungo questa via siamo certi che scopriremo novità rilevanti". La commissione ha anche in programma il 24 febbraio l'audizione dei procuratori Giovanni Salvi e Franco Ionta. La commissione Moro ricostruirà, punto per punto l'agguato di Via Fani del 16 marzo 1978 in cui le Brigate Rosse rapirono l'esponente della Democrazia Cristiana e uccisero i cinque uomini della scorta. L'obiettivo è stabilire l'esatta dinamica del fatto e le presenze di quel giorno in quel luogo. Grazie alle tecnologie che oggi sono a disposizione degli investigatori, all'epoca impensabili, la commissione spera di aggiungere elementi importanti all'inchiesta parlamentare. A decidere di tornare a indagare sul caso Moro a quasi 40 anni dalla vicenda, da qui l'istituzione della commissione parlamentare nel maggio scorso, è stato proprio il voler chiarire chi era presente quel giorno in via Fani dopo le dichiarazioni dell'ex ispettore Enrico Rossi che ha parlato di agenti dei Servizi Segreti in aiuto alle Brigate Rosse durante i tragici momenti del rapimento.
]]>
</testo>
</articolo>
<articolo>
<titolo>
<![CDATA[
Scontri in piazza di Spagna, convalidati arresti per sei tifosi del Feyenoord. Marino: "Un'amichevole tra le nazionali per restauro Barcaccia"
]]>
</titolo>
<testo>
<![CDATA[
Il gip di Roma ha convalidato l'arresto dei sei tifosi olandesi del Feyenoord fermati giovedì 19 durante gli scontri nella zona di piazza di Spagna disponendo per tutti il divieto di dimora in Italia. La decisione è arrivata al termine degli interrogatori di garanzia svolti nel carcere di Regina C
]]>
<![CDATA[
oeli. Gli hooligans nelle prossime ore saranno quindi rimpatriati. Nei loro confronti resta l'accusa di resistenza a pubblico ufficiale e lesioni. I supporter del Feyernoord sono stati fermati da polizia e carabinieri nella zona di Salita San Sebastianello a pochi metri dalla scalinata di Trinità dei Monti e dalla fontana della Barcaccia rimasta lesionata. Intanto, il sindaco di Roma, Ignazio Marino, assieme all'assessore capitolino alla Scuola e allo Sport, Paolo Masini, lancia una proposta per raccogliere i fondi per il restauro della fontana della Barcaccia. "Un'amichevole Olanda-Italia da giocare a Rotterdam, un grande appuntamento di sport e amicizia il cui ricavato servirà a riparare i danni di piazza di Spagna" la proposta di Marino e Masini. Che poi aggiungono: "In questi giorni abbiamo ricevuto migliaia di messaggi di solidarietà e rammarico da tifosi olandesi ed europei. La maggior parte degli appassionati sa che il calcio è prima di tutto rispetto e condivisione. Proponiamo alla Figc di fare propria questa idea, confidando che venga accolta positivamente anche dalle autorità olandesi. Al brutto spettacolo cui abbiamo assistito in occasione di Roma-Feyenoord - concludono Marino e Masini - dobbiamo rispondere con i valori più sani e costruttivi dello sport". Una proposta, quella del sindaco e dell'assessore, immediatamente accolta dal presidente della Figc, Carlo Tavecchio, che si dice pronto a organizzare la partita "nel rispetto del calendario internazionale e degli accordi già sottoscritti". E aggiunge: "Accogliamo con piacere la proposta della città di Roma, d'altronde come Figc abbiamo manifestato la nostra solidarietà al sindaco Marino subito dopo i vandalismi dello scorso giovedì". Al momento, tutte le date internazionali Fifa della nazionale azzurra sono 'bloccate': la prima finestra utile per poter organizzare l'amichevole proposta da Marino sarebbe a novembre.
]]>
</testo>
</articolo>
<articolo>
<titolo>
<![CDATA[
Muore Carmine Schiavone, boss pentito dei Casalesi. Fu il primo che parlò dei veleni nella Terra dei Fuochi
]]>
</titolo>
<testo>
<![CDATA[
Carmine Schiavone, il primo grande pentito del clan dei Casalesi, l'uomo che il 7 luglio 1997, in una audizione parlamentare rimasta secretata per più di tre lustri, denunciò il disastro dei rifiuti in quella che sarebbe diventata poi tristemente famosa con il nome di Terra dei Fuochi, è morto in
]]>
<![CDATA[
centro Italia, dove si era trasferito dopo essere uscito dal programma di protezione per i collaboratori di giustizia. Il 10 febbraio scorso, Schiavone era caduto dal tetto della sua abitazione mentre stava effettuando dei lavori. Nella caduta, aveva riportato la rottura di una vertebra e altre lesioni. Otto giorni più tardi, era stato operato. Alle 11:15 di oggi, le sue condizioni si sono improvvisamente aggravate, quasi certamente per problemi cardiaci. Poco dopo, è morto. È stata acquisita la cartella clinica per effettuare i primi accertamenti sulle cause del decesso. Domani sarà affidato l'incarico per l'autopsia. Schiavone "è morto per cause naturali, per un arresto cardiaco". A riferirlo è il nipote che ha confermato il ricovero in ospedale a causa di una caduta. "Il decesso, però - ha precisato -, è dovuto a cause naturali non alla caduta". Al momento non si hanno informazioni sui funerali dell'ex boss dei Casalesi, per i quali bisognerà comunque attendere l'esito degli esami autoptici. ,Con la scomparsa di Schiavone, si chiude idealmente una pagina della storia giudiziaria del clan camorristico dei Casalesi, pesantemente colpito dalle indagini, istruite dai pm Lucio Di Pietro e Federico Cafiero de Raho, avviare dalle sue rivelazioni a metà degli anni '90. In una delle sue rare interviste dichiarò "Abbiamo ordinato più di 500 omicidi" aggiungendo anche che "la camorra non sarà mai distrutta perchè ci sono troppi interessi". Restano aperti invece gli interrogativi legati alle sue dichiarazioni sullo sversamento abusivo dei rifiuti nel territorio campano. "Gli abitanti di quelle zone rischiano di morire tutti di cancro entro venti anni. Non credo  infatti che si salveranno: gli abitanti di paesi come Casapesenna, Casal di Principe, Castel Volturno e così via avranno forse venti anni di vita", disse Schiavone sotto gli occhi della commissione bicamerale all'epoca presieduta da Massimo Scalia. Tutti gli episodi citati dal pentito sono stati esaminati in questi anni dall'autorita' giudiziaria. Ma anche negli ultimi mesi, a seguito di alcune dichiarazioni pubbliche dell'ex esponente del clan di Gomorra, le indagini sono andare avanti. Sotto il coordinamento del pm Antonello Ardituro (ora consigliere del Csm) del pool anticamorra di Napoli diretto dal procuratore aggiunto Giuseppe Borrelli, gli investigatori della Dia guidata dal primo dirigente Giuseppe Linares avevano accompagnato Schiavone ad effettuare sopralluoghi in alcune aree dove potevano essere stati svernati rifiuti. Ma dopo tanti anni, le ricerche si sono rivelate difficili: in alcune di quelle zone, oggi, sono stati costruiti palazzi.
]]>
</testo>
</articolo>
<articolo>
<titolo>
<![CDATA[
San Bernardo, 4 vittime milanesi: fra loro Spina (Mip-Politecnico) e la neurologa Clerici (Sacco)
]]>
</titolo>
<testo>
<![CDATA[
Nessuno di loro era un incosciente o uno sprovveduto. "Quell'non era considerata problematica, altrimenti mai avrebbero messo a repentaglio la loro sicurezza": sono disperati gli amici e i conoscenti dei quattro milanesi travolti ieri pomeriggio dalla valanga del Gran San Bernardo, versante svizzero. Erano tutti professionisti, fra i 50 e i 52 anni, accumunati da una grande passione per la montagna e molto conosciuti nel mondo accademico e scientifico: come Gianluca Spina, presidente del Mip, la School of management del Politecnico di Milano, o Francesca Clerici, nota neurologa dell'ospedale Sacco di Milano, esperta del morbo di Alzheimer. Le altre due vittime sono Valeria Bassi, docente di matematica e fisica al liceo classico Parini di Milano, e il marito Paolo Agugini, commercialista. Il bilancio della tragedia è salito a quattro vittime in nottata. Le due donne e uno dei due uomini, portati in rianimazione negli ospedali dei dintorni, erano morti poco dopo il loro arrivo nelle strutture sanitarie. Per qualche ora i medici hanno fatto di tutto per salvare la vita al loro compagno. Poi hanno dovuto arrendersi. La comitiva era impegnata nella salita all'ospizio del Gran San Bernardo quando, attorno alle 13,30, una grossa slavina si è staccata a 2. 300 metri di quota, travolgendoli in località La Combe des Morts e seppellendoli nella neve. Il maltempo ha rallentato i soccorsi, al punto che le squadre sono state scaricate dagli elicotteri a a una quota più bassa e sono risalite a piedi fino al luogo della slavina. Quando li hanno trovati erano in condizioni disperate sia per l'ipotermia sia per i traumi. "La montagna, che tanto amava, ci ha portato via il nostro presidente": i colleghi e collaboratori del Politecnico hanno voluto salutare così, dalla pagina ufficiale del Mip, il professor Spina. "Lascia un grande vuoto, che sarà difficile colmare, tanto in quel Mip che guidava con intelligenza, passione e abnegazione - scrivono ancora - quanto nella comunità della conoscenza e della ricerca che la nostra business school costruisce e interpreta giorno dopo giorno". Sposato, due figli, ingegnere elettronico, era in carica dal 2011 e sotto la sua guida la School of management del Politecnico di Milano è entrata nella classifica del Financial Times fra le più prestigiose al mondo. E anche Francesca Clerici era una professionista molta conosciuta, autrice di pubblicazioni e relatrice in tanti convegni sull'Alzheimer.
]]>
</testo>
</articolo>
<articolo>
<titolo>
<![CDATA[
Minacce a Libera in Calabria. La 'ndrangheta contro Nasone: "Farai la fine del capretto a Pasqua"
]]>
</titolo>
<testo>
<![CDATA[
REGGIO CALABRIA -  "Porco ti scrivo per avvertirti che fai la fine del capretto a Pasqua, se ancora respiri è perché lo vogliamo noi".   Nuove minacce di morte per il coordinatore regionale di Libera Calabria, Mimmo Nasone. Una lettera manoscritta di tre pagine indirizzata a Nasone e ai volontar
]]>
<![CDATA[
i dell'associazione di don Ciotti  è stata recapitata nei giorni scorsi al sindaco di Palizzi, paesino in provincia di Reggio Calabria, Walter Scerbo, che ne ha denunciato il contenuto ai carabinieri. Minacce anonime che però sembrano legate ad episodi specifici. Tre pagine, scritte in dialetto, in cui si annuncia "vi sciogliamo nell'acido, a te Nasone e a tutti i porci senza ritegno di Libera, dovrete saltare in aria tutti" e che gli inquirenti collegano probabilmente all'attività dell'associazione nell'area jonica reggina. Mimmo Nasone infatti, a dicembre scorso, è stato insignito del titolo di cittadino onorario di Palizzi, e sempre nella stezza zone ha sede una cooperativa agricola, "Terre Grecaniche", che aderisce al progetto di Libera. Una coop, sostenuta dal coordinamento regionale di Libera, che mettendo a dimora alcuni terreni delle colline di Palizzi ha iniziato a produrre un vino che si è ritagliato una nicchia di mercato interessante anche dal punto di vista economico. Al punto che i soci della cooperativa nei mesi scorsi avevano deciso di acquistare altri 15 ettari di terreno incrementare la produzione. Idea che, evidentemente, non è piaciuta ai ras locali dei clan. Ed infatti a inizio anno la cooperativa ha subito alcuni di danneggiamenti e furti in stile mafioso. Avvertimenti. A fine gennaio Mimmo Nasone e Libera erano intervenuti con un'iniziativa pubblica di solidarietà nei confronti dei soci della cooperativa a cui è stato garantito il sostegno di Libera. Ora, secondo gli inquirenti, sotto forma di lettera è arrivata la risposta dei clan locali. Un avvertimento chiaro: "E d'ora in poi quando salite sulle vostre belle macchine fatevi il segno della croce, porci". Un segnale che, fonti investigative fanno sapere, non sarà sottovalutato, e sul quale gli inquirenti sono già a lavoro da alcuni giorni. Da alcuni giorni, su disposizione della Prefettura, è stato potenziato il sistema di sicurezza delle forze di polizia attorno a Nasone che, già in passato, aveva subito una serie di minacce.
]]>
</testo>
</articolo>
<articolo>
<titolo>
<![CDATA[
Donazioni dall&#8217;Olanda per riparare la Barcaccia
]]>
</titolo>
<testo>
<![CDATA[
Finora ha raccolto poco più di 4mila euro. Non serviranno certo a riparare tutti i danni prodotti dalle 4 ore di lancio di bottiglie di vetro contro la Barcaccia ad opera dei tifosi del Feyenoord ma, intanto, dall'Olanda è partita una petizione lanciata da una cittadina che, piano piano sta trovando nuove adesioni. Lei si chiama Elisabeth Jane Bertrand, innamorata dell'Italia, e il 20 febbraio ha aperto un account sulla piattaforma gofoundme. com. Nel testo che accompagna la petizione on line, viene ricordata la richiesta avanzata l'altro giorno dal presidente del Consiglio Matteo Renzi: "L'unica dichiarazione che il Feyenoord dovrebbe rilasciare è una parola di 5 lettere: "Scusa"". E, infatti, il titolo di questa campagna virale è proprio "Scusa Roma", una scritta che campeggia su un'immagine della scalinata di Trinità dei Monti, con a fianco un tulipano stilizzato e una percentuale: 99,9%. Secondo la Bertrand, infatti, questa donazione sarebbe l'occasione per gli olandesi di dimostrare che la stragrande maggioranza della popolazione prende le distanze dal comportamento dei tifosi arrivati a Roma da Rotterdam. E, in questo modo, diventerebbero evidenti le scuse alla capitale italiana e l'impegno (rifiutato dal governo olandese) di offrire un contributo per ripagare i danni alla Barcaccia. Viene richiesta anche una donazione minima: il costo di un mazzo di tulipani, il tradizionale fiore, simbolo dell'Olanda. Una richiesta raccolta finora da persone che hanno cliccato per donare chi 5, chi 10, chi 50, fino a un massimo di 100 euro.
]]>
</testo>
</articolo>
<articolo>
<titolo>
<![CDATA[
Bulli omofobi perseguitano compagno in chat. Indagini sui prof
]]>
</titolo>
<testo>
<![CDATA[
Avrebbero preso in giro e deriso un loro compagno di scuola fino al punto da mettere in piedi un gruppo privato all'interno di una chat per schernirlo. Un gruppo di otto studenti dell'istituto magistrale Vittorio Gassman, a Primavalle, si sarebbero resi protagonisti di una serie di atti di bullismo
]]>
<![CDATA[
nei confronti di un loro compagno che non gli andava a genio. Il tutto si sarebbe concretizzato nella chat pubblicata su Whatsapp nella quale alla vittima sarebbero state rivolte frasi offensive e di scherno relative ad una sua presunta omosessualità. In sostanza, nel gruppo "We hate Edoardo", traduzione di "Noi odiamo Edoardo" (nome di fantasia ndr. ), i compagni di classe avrebbero scritto delle frasi offensive sull'orientamento sessuale del compagno, "accusandolo" di essere gay. La vicenda, finita sotto la lente della procura dopo la denuncia dei genitori del ragazzo, assistiti dall'avvocato Fabrizio Consiglio, risale allo scorso anno. Il pm Vittoria Bonfanti dopo aver indagato per alcuni mesi, raccogliendo le versioni dei genitori degli studenti coinvolti e dei professori, ha inviato gli atti alla procura minorile per otto studenti, con l'ipotesi d'accusa di atti persecutori. Ora spetterà ai magistrati dei minori valutare e compiere accertamenti sulle loro posizioni. Per quanto riguarda il corpo docente, invece, nel mirino della procura sono finiti tre professori e la preside dell'istituto scolastico. Gli inquirenti ancora non hanno formalizzato alcuna iscrizione nel registro degli indagati ma l'ipotesi è che i quattro possano essere ritenuti responsabili di omissione di atti d'ufficio. La vicenda di bullismo, infatti, venne portata all'attenzione dei dirigenti scolastici proprio dalla mamma dello studente deriso e sviscerata successivamente all'interno di un consiglio di classe nel maggio dello scorso anno. Il procedimento disciplinare nei confronti degli studenti accusati di bullismo, però, venne archiviato dopo una votazione a maggioranza.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Politica</nome>
<articolo>
<titolo>
<![CDATA[
Stefano Fassina: "Il Jobs Act? Molta propaganda, è una riforma degna della troika"
]]>
</titolo>
<testo>
<![CDATA[
ROMA - "Con questo decreto il Pd di Renzi diventa il partito degli interessi forti. Dopo essere arrivato sulle posizioni di Ichino ora ha raggiunto Sacconi che, a questo punto, può entrare nel Pd di Renzi". Stefano Fassina, deputato della minoranza del Pd, non votò il Jobs Act, e oggi boccia senza
]]>
<![CDATA[
appello il decreto delegato varato dal governo. Eppure, Renzi annunciò che il secondo decreto sul lavoro sarebbe stato più di sinistra rispetto al precedente. C'è stata la cancellazione dei finti collaboratori, l'estensione di alcune tutele. Non le pare un tentativo di fare un po' di pulizia nella giungla dei contratti precari?"È una straordinaria operazione propagandistica. Restano tutte le forme di contratti precari. Con questo decreto il diritto del lavoro italiano torna agli anni Cinquanta. Renzi attua l'agenda della Troika economica con una fedeltà che  -  sono certo  -  il professor Monti invidierà ". Il presidente Renzi ha detto di aver rottamato i collaboratori. D'ora in poi ci sarà o il lavoro autonomo o quello subordinato. Non le pare un miglioramento?"Propaganda. La rottamazione dei co. co. co c'è già stata, rimangono solo nella pubblica amministrazione dove, per il blocco delle assunzioni, non ci sarà alcuna trasformazione ". Sì, ma i collaboratori a progetto ci sono nel settore privato. "Già, ma con le eccezioni che sono state previste non cambierà nulla. Per esempio resterà tutto come adesso per i professionisti senza partita Iva. Rimangono anche i contratti a tempo determinato senza causalità; restano il lavoro intermittente, il lavoro accessorio e pure l'apprendistato senza requisiti di stabilizzazione. Il carnet di contratti precari non cambia. È una foglia di fico per coprire l'unico vero obiettivo di questo governo sul lavoro: cancellare la possibilità del reintegro nel posto di lavoro in caso di licenziamento ingiustificato, cioè cancellare l'articolo 18". Sempre il premier, però, sostiene che per un'intera generazione di giovani lavoratori ci saranno diritti e tutele. "Altra operazione di propaganda. Non c'è nulla di più di quanto era già previsto dalla legge Fornero ". C'è la maternità per le partite Iva. "C'è già. L'ha introdotta Livia Turco per tutte le donne lavoratrici ". Il governo punta sull'estensione del contratto a tempo indeterminato a tutele crescenti. Non è meglio di un contratto di collaborazione o a tempo determinato?"Il previsto aumento dei contratti a tempo indeterminato ci sarà non grazie alla cancellazione dell'articolo 18 bensì per effetto del taglio dei contributi per tre anni per i neoassunti nel 2015. Una misura che costa tantissimo e che, date le condizioni della nostra finanza pubblica, non sarà ripetibile ". Il governo non ha tenuto conto dei pareri, non vincolanti, delle Commissioni parlamentari. Cosa pensa?"Che è un fatto molto grave. Il governo non solo ha ignorato il parere del Parlamento ma anche l'ordine del giorno della Direzione del Pd che chiedeva il reintegro per i licenziamenti disciplinari e per quelli collettivi. Si dimostra che chi, come me, scelse di non partecipare al voto sul Jobs Act aveva ragione mentre si illudeva chi pensava che il Parlamento avrebbe potuto modificare i decreti. Ma penso anche che il nostro capogruppo debba fare una valutazione su quel che è accaduto ".
]]>
</testo>
</articolo>
<articolo>
<titolo>
<![CDATA[
Fitto lancia convention 'Ricostruttori' Fi: "Manifestazione non contro qualcuno, ma per guardare avanti"
]]>
</titolo>
<testo>
<![CDATA[
ROMA - Accolto da applausi e abbracci, Raffaele Fitto ha dato il via alla convention dei 'Ricostruttori' di Forza Italia, lanciando ufficialmente la sua corrente: "Oggi siamo qui grazie al coraggio, alla determinazione e alla convinzione di un gruppo di colleghi: li voglio ringraziare uno ad uno. È
]]>
<![CDATA[
grazie a loro che oggi siamo qui, per svolgere una manifestazione che non è contro nessuno, è per qualcosa, è per guardare avanti", ha detto Fitto, sottolineando più volte la volontà di porsi con un atteggiamento positivo per ricostruire il Paese e Forza Italia. Il partito, ha spiegato Fitto a
]]>
<![CDATA[
gli oltre 1. 500 presenti all'Auditoriu Massimo dell'Eur, negli ultimi tempi ha commesso l'errore di non porsi, come invece avrebbe dovuto, come forza di opposizione al governo, andando 'a braccetto' con Renzi. Ma, ha insistito, è necessario essere leali con gli elettori e avere chiarezza di posizioni. Poi l'ammonimento a Silvio Berlusconi: lasciare il Paese nelle mani di Salvini sarebbe "un clamoroso errore". Inno in coro. Dopo le note dell'inno del partito, Fitto ha lanciato l'Inno nazionale, senza il quale, ha detto "non si può partire". Dato che la regia aveva qualche problema a mandare la musica, la platea (e Fitto dal palco) ha intonato l'inno di Mameli. Poi, con una foto dei marò trattenuti in India sullo sfondo, Fitto ha detto di voler "cominciare questa manifestazione ricordando una ferita aperta ormai da troppo tempo". Ricostruttori, Fitto apre la convention sulle note dell'inno di Forza Italia Il rischio del partito unico. "Il nostro è stato un lungo cammino fatto di coerenza e rivendicazione della linea politica. Noi, Forza Italia, un partito di opposizione, ha iniziato un suo percorso andando a braccetto con questo governo, non facendo opposizione. Qualche mese fa si è teorizzato addirittura il partito unico, che dovevamo stare con Renzi tutti insieme allegramente". C'era, ha proseguito "chi sosteneva il patto del Nazareno senza se e senza ma. .. In tutto questo c'è stato un gruppo di persone che ha tentato di far emergere i rischi che correvamo.   A un certo punto Renzi ci ha mollato: noi lo avevamo detto che dovevamo andare avanti con una battaglia", ha detto Fitto, riassumendo gli ultimi mesi che hanno portato alle contrapposizioni all'interno di Fi. Le critiche. "Non ho letto tante dichiarazioni contro Renzi quanto quelle che hanno fatto contro di noi che stavamo dicendo quello che stava accadendo", ha detto Fitto attaccando i vertici di Forza Italia che hanno iniziato un percorso  di non opposizione all'esecutivo. "Quale unico atto messo in campo dal partito - ha proseguito - dopo che non si è discusso di nulla, che si è accettata una posizione passiva del governo, l'atto messo in campo è stato il commissariamento della Puglia in Forza Italia. Questo non può passare sotto silenzio, è evidente che noi siamo qui per rivendicare con forza le nostre posizioni politiche, la nostra storia e mettere in campo un'azione politica con contenuti. Serve un centrodestra forte, di governo". "Bisogna tornare a parlare di contenuti ha insistito Fitto, soffermandosi anche sulla 'contromanifestazione' organizzata in Lombardia dai dirigenti azzurri: "È un fatto positivo, vuol dire che abbiamo centrato il risultato", ha sostenuto. Contenuti. "La prima cosa di cui vogliamo parlare sono i contenuti del nostro impegno politico. Siamo all'interno del Partito popolare europeo. Se la linea è quella dell'austerity, noi abbiamo l'obbligo di aprire una riflessione profonda. Il semestre di presidenza italiano è stato imbarazzante. Dobbiamo sforare il 3%, dando una boccata di ossigeno alla nostra economia. Nella campagna elettorale il presidente del Consiglio aveva sottolineato la necessità di puntare sulla flessibilità nei conti pubblici - ha proseguito Fitto -. Mi chiedo - ha aggiunto - quali siano stati i risultati. Abbiamo rinunciato ad ottenere altri portafogli in Europa e ci siamo accontentati dell'Alto rappresentante della politica estera". Sicurezza. Il tema della sicurezza, ha detto Fitto, è uno dei contenuti a cui è necessario dare maggiore rilevanza, ricordando gli ultimi eventi di Roma: "Poco interessa se un terrorista è arrivato con l'aereo o con il barcone, ma dobbiamo ripartire dalla sicurezza, da una maggiore sicurezza. Roma è stata messa a ferro e fuoco per una semplice partita di calcio. Mi chiedo: se esistono rischi così evidenti è possibile che davanti al terrorismo internazionale ci possa essere un livello di sicurezza così discutibile?". Dentro Fi. "Noi saremo all'interno del nostro partito, staremo all'interno di Forza Italia", ha detto Fitto suscitando un grande applauso. "Vogliamo ricostruire il centrodestra, dare un contributo alla ricostruzione del nostro partito e del nostro Paese", ha detto ancora. Il torto di avere ragione. Fitto ha insistito, come già aveva detto durante in videoforum a Repubblica tv, sul fatto che il torto suo e di chi è delle sue stesse idee è stato quello di avere ragione. "Noi abbiamo avuto il grande torto di avere ragione. Noi non siamo contro le riforme, ma le riforme devono essere un punto di incontro, vedo qui i senatori che votarono contro e ribadisco che se le riforme avessero avuto dei contenuti veri ci saremmo stati, ma non era così - ha detto -. Forza Italia ha sbagliato a non entrare nel merito delle riforme- ha aggiunto - e ha sbagliato a votare delle riforme che significano distruggere il centrodestra in Italia: è stato un suicidio. Non siamo contro nessuno, ma rivendichiamo con forza coerenza al nostro mandato elettorale". Il messaggio a Berlusconi. Non è mancato un messaggio al leader del partito e la delusione per l'ultimatum ricevuto: "A Berlusconi voglio mandare un messaggio molto chiaro: questa non è una manifestazione di insulti. Sono rimasto deluso e dispiaciuto nel leggere alcune cose. Non si danno 15 giorni di tempo per decidere se uscire dal partito, non si danno a nessuno". Poi ha aggiunto: "Voglio dire a Berlusconi che le vittorie di questi vent'anni sono fondamentali per noi, non vogliamo distruggere, ma essere d'aiuto. Ma c'è una differenza tra fedeltà e lealtà e quest'ultima richiede chiarezza nelle posizioni: i grandi risultati ottenuti non devono nascondere i grandi errori. Una riflessione critica del passato recente è ineludibile. Ora siamo di fronte a un bivio: distruggere il partito o seguire l'evoluzione e il percorso in atto nel nostro Paese, senza lasciare questo lavoro a Matteo Salvini. Sarebbe un errore clamoroso. Berlusconi può accompagnare questo percorso verso la terza Repubblica", ha spiegato ancora.  Gioco di squadra. "Giungere a questa manifestazione non è stato per niente facile. Ma stiamo cercando di fare un gioco di squadra che possa rilanciare il nostro percorso perché siamo sicuri che questo dibattito possa rilanciare il partito. Nella convinzione che la forza delle nostre idee ci proietterà nel futuro del Paese. Non vogliamo rompere con nessuno, ma il nostro percorso lo porteremo avanti", ha concluso Fitto. Le reazioni. Il discorso di Fitto non è piaciuto a Giovanni Toti, consigliere politico di Forza Italia: "Non sono accettabili lezioni su comevincere da chi in questi anni ha perso tutto quel che si poteva perdere. Regione, capoluogo. .. E in una terra tendenzialmente di centro-destra", ho scritto sulla propria pagina Facebook. "Non sono accettabili - prosegue Toti - lezioni sul rinnovamento della politica da chi nella sua regione non ha mai rinnovato nulla e da chi, occupando poltrone da decenni, ha fatto della politica un mestiere. Chi oggi proclama di voler cambiare tutto, magari lo fa per non cambiare nulla e salvare se stesso e qualche amico. Non vorrei - conclude - che dopo un anno di gufi, tanto cari a Renzi, si aprisse un anno all'insegna di una nuova bestiola: Il Gattopardo (rileggere quel romanzo fa sempre bene!)".
]]>
</testo>
</articolo>
<articolo>
<titolo>
<![CDATA[
Ruby, al setaccio video e chat delle 'olgettine'. Forza Italia: "Vogliono bloccare Berlusconi"
]]>
</titolo>
<testo>
<![CDATA[
Potrebbe aver già iniziato a collaborare con gli inquirenti milanesi un'ex fedelissima del bunga-bunga ad Arcore, la dominicana Marysthell Polanco. Una mossa, quella dell'ex showgirl che a Villa San Martino si travestiva da Ilda Boccassini, che avrebbe aperto una falla nel fronte compatto delle rag
]]>
<![CDATA[
azze passate dalle serate con Silvio Berlusconi a testimoni nei processi e retribuite, secondo l'accusa, per dire falsità. Alcuni parlamentari di Forza Italia, fra i quali Ignazio Abrignani, Gregorio Fontana, Stafania Prestigiacomo, Renata Polverini e Jole Santelli, annunciano che chiederanno la verifica del ministro della Giustizia e del parlamento per verificare quanto sta accadendo nell'indagine in questione. A loro avviso la Procura di Milano "si attiva per incidere sull' imminente decisioni della Corte di cassazione, a seguito dell'assoluzione nel processo Ruby". "Mezzo milione di euro alla Minetti". Intanto dalle indagini sul caso 'Ruby ter' - con al centro quel fiume di denaro, in contanti o con bonifici, che l'ex premier avrebbe distribuito alle giovani fino a poche settimane fa - spunta anche un versamento da 500mila euro a Nicole Minetti, già destinataria da tempo di bonifici mensili da 15mila euro. L'accusa di corruzione in atti giudiziari, comunque, non può essere contestata all'ex consigliera perché lei, a differenza delle altre ragazze, non è una testimone ma un'imputata. Gli investigatori della sezione di polizia giudiziaria, coordinati dal procuratore aggiunto Pietro Forno e dai pm Luca Gaglio e Tiziana Siciliano, dopo le perquisizioni di martedì scorso a carico di 21 ragazze, Ruby compresa, e dell'ex avvocato della marocchina, Luca Giuliante, stanno analizzando le chat presenti nei telefoni sequestrati (dopo aver recuperato anche quelle cancellate) e da cui, pare, siano già emerse conversazioni "molto interessanti". I video dei telefonini. Sotto sequestro e visionati, fra l'altro, anche alcuni video trovati nei cellulari delle giovani. Ragazze che, come spiega una fonte vicina alle indagini, da 'olgettine' si sono trasformate negli ultimi due anni in 'velaschine'. Quando esplose lo scandalo Ruby, tra il 2010 e il 2011, si scoprì che molte delle partecipanti dei presunti festini hard vivevano nel residence di via Olgettina: tra queste c'erano Aris Espinosa, Elisa Toti, Ioana Visan e le gemelle De Vivo. Se ne sono andate, poi, dato il clamore mediatico. E nell'ultimo periodo alcune di loro avrebbero ottenuto, sempre con la formula del comodato d'uso, alcuni appartamenti, anche da 80 metri quadri con vista Duomo, nella Torre Velasca, storico grattacielo nel centro di Milano in cui abitano da anni anche Barbara Faggioli e Roberta Bonasia. "Vanno e vengono. Ora sono tutte fuori da qualche giorno, forse per lavoro", ha raccontato un inquilino della Torre aggiungendo che "qua martedì scorso è entrata la polizia" per il blitz. Gli investigatori stanno verificando se anche la casa in cui vive Iris Berardi a Forlì sia stata regalata a lei dall'ex premier. Non solo la Polanco. Una 'olgettina' doc era anche l'ex showgirl Polanco, che ora vive in Svizzera e qualche settimana fa ha mandato una lettera a Ilda Boccassini. "Ora voglio parlare, ho qualcosa da dire", ha scritto, in sostanza. Una decisione che avrebbe preso lo scorso autunno, una scelta definita "autolesionista" da chi le stava vicino e non ha compreso quella scelta di pentitismo. E' possibile, fra l'altro, che i pm milanesi abbiano deciso di non perquisirla, come hanno fatto con le altre giovani, e l'abbiano già ascoltata a verbale. La sensazione, comunque, è che si stia incrinando il fronte delle ragazze che fino a poco tempo fa hanno sempre difeso l'ex premier. Oltre a Polanco, anche la sua amica di sempre, Aris Espinosa, potrebbe fare un passo avanti. Inoltre, anche prima dell'udienza in Cassazione per Berlusconi sul caso Ruby, fissata per il 10 marzo, ci sarà un altro appuntamento giudiziario importante: Polanco, assieme a Barbara Guerra, dovrà testimoniare il prossimo 2 marzo nel processo barese a carico di Gianpaolo Tarantini con al centro le 26 ragazze portate nelle residenze di Berlusconi fra il 2008 e il 2009. Lunedì prossimo, infine, gli avvocati di alcune giovani presenteranno ricorso al Riesame contro i sequestri seguiti alle perquisizioni. I parlamentari azzurri: testimoni coartate. Tornando al documento dei parlamentari, "dopo aver costruito una vicenda inesistente, volta a rovinare l'immagine del presidente Berlusconi e la vita di decine di ragazze la cui unica colpa è stata quella di aver accettato un invito a cena dall'allora presidente del Consiglio e di aver detto la verità in tribunale - si legge nella nota - improvvisamente, ma con perfetto tempismo, si compiono assurde perquisizioni e si tenta, propalando notizie infondate, di convincere a una collaborazione forzata e menzognera le partecipanti alle serate". E ancora: "Si assiste altresì a una continua pubblicazione del contenuto di atti di indagine, incontrollati e incontrollabili, con palese e colpevole violazione del segreto istruttorio. La solerte Procura di Milano, che nel caso Unipol ha indagato e fatto condannare il presidente Berlusconi per la pubblicazione di una sola frase ("abbiamo una banca"), vicenda che gli era assolutamente estranea, sembra del tutto disinteressata a queste gravi violazioni, salvo che non si tratti - concludono i parlamentari di Forza Italia - di una precisa strategia volta a condizionare il giudizio della Cassazione o la libera determinazione delle ospiti di Villa San Martino".
]]>
</testo>
</articolo>
<articolo>
<titolo>
<![CDATA[
Giustizia, Orlando accelera su responsabilità civile dei magistrati
]]>
</titolo>
<testo>
<![CDATA[
ROMA - Dopo il via libera dato da Palazzo Madama a novembre scorso, il ddl sulla responsabilità civile delle toghe sarà in Aula alla Camera a partire da martedì pomeriggio (dalle 18-22) della prossima settimana per l'approvazione definitiva. Se necessario l'esame proseguirà mercoledì mattina, dalle 9 alle 14. Lo ha stabilito la conferenza dei capigruppo di Montecitorio, accogliendo le sollecitazioni del ministro della Giustizia Andrea Orlando a imprimere un'accelerazione al cammino del provvedimento. "Auspico che l'Associazione nazionale magistrati non decida di scioperare", ha detto Orlando rispondendo ad una domanda sulle ipotesi di protesta da una parte dell'Anm sul ddl sulle nuove misure. Orlando ha ribadito che non c'è "volontà punitiva" e che il testo "è stato costruito con un costante dialogo. Non c'è sempre stata convergenza ma abbiamo cercato di tenere conto dei rilievi. Siamo disponibili a un tagliando" ma "abbiamo bisogno di una legge". LE LINEE GUIDA DEL MINISTERO DELLA GIUSTIZIA SULLA RESPONSABILITA' CIVILE DEI MAGISTRATI LE LINEE GUIDA DEL MINISTERO DELLA GIUSTIZIA SULLA RESPONSABILITA' CIVILE DEI MAGISTRATI
]]>
</testo>
</articolo>
<articolo>
<titolo>
<![CDATA[
"Paoli, dimettiti dalla Siae". Il M5s si divide tra favorevoli e contrari
]]>
</titolo>
<testo>
<![CDATA[
Ieri il gruppo del Movimento 5 Stelle alla Camera chiede a Gino Paoli di dimettersi; oggi Beppe Grillo sconfessa i parlamentari del suo Movimento e scrive sul blog che non ha mai mosso i suoi contro Gino Paoli. Ma i deputati del M5S non ci stanno e replicano che loro "non cambiano posizione". Sulle accuse di evasione mosse al cantante genovese, il M5S sembra spaccarsi in due: da una parte il leader che telefona all'amico Paoli per scusarsi delle parole usate contro di lui; dall'altro i parlamentari del movimento che ribadiscono: "In un paese normale, Paoli si sarebbe dimesso da un pezzo". Non ammettono ingerenze da parte di nessuno i grillini: "E se Beppe ha chiamato Paoli è perché sono amici. Sarebbe assurdo che si fosse scusato", dice il capogruppo alla Camera Fabiana Dadone: "Saranno voci di corridoio". Sergio Battelli, deputato 5 Stelle che si è occupato della questione, scende nel dettaglio: "Se sei indagato e rivesti una carica pubblica, tra l'altro in una società come la Siae che a nostro avviso non lavora affatto come dovrebbe né tantomeno tutela gli artisti, non devi restare lì. La nostra posizione è questa e non cambia". Uno schiaffo al leader quando i parlamentari del Movimento sottolineano, con malcelato orgoglio, che "le posizioni dei 5 Stelle vengono decise dal gruppo, senza ingerenze". Replica a distanza Beppe Grillo che prende la parola attraverso il suo blog: "Premetto che Gino Paoli è mio amico da molti anni e spesso le nostre famiglie si incontrano vivendo nella stessa zona di Genova. Quindi potrei essere considerato poco obiettivo. Ma a questo gioco al massacro di una persona di 80 anni non pregiudicato, mai inquisito, per alcunchè, che mi risulti, io non ci sto! I cittadini sono diventati vittime sacrificali, mostri da sbattere in prima pagina senza che possano difendersi in alcun modo". E poi va al nocciolo della disputa con i parlamentari del suo gruppo. "Io non ho 'mosso i miei' contro Gino Paoli. Come ho scritto, aspetto la magistratura prima di emettere qualunque giudizio, alla faccia degli sciacalli dell'informazione". In serata il tentativo di ricucire del gruppo parlamentare: "Non c'è alcuna presa di distanza di Beppe Grillo dai deputati M5S", precisa una nota dei grillini alla Camera. "Il gruppo, come sempre, ha agito in piena autonomia, riconosciuta da Grillo, e aspettiamo che la magistratura faccia il suo corso. Nel frattempo - ribadisce il gruppo M5S a Montecitorio - chiediamo a Paoli di valutare l'opzione delle dimissioni dalla Siae".
]]>
</testo>
</articolo>
<articolo>
<titolo>
<![CDATA[
Milano, visita blindata per Salvini fra i rom: "Se fosse per me i campi non esisterebbero"
]]>
</titolo>
<testo>
<![CDATA[
Sopralluogo blindato del segretario della Lega, Matteo Salvini, in un campo rom che avrebbe dovuto essere smantellato in via Negrotto, in zona Villapizzone, a Milano. Salvini era accompagnato da alcuni militanti cittadini della zona che si sentono poco sicuri per la presenza del campo. Salvini è stato scortato da un ingente schieramento di forze dell'ordina, ma non ci sono stati incidenti mentre ha attraversato a piedi il campo rom. Al suo arrivo è stato contestato da una decina di giovani antagonisti che gli hanno urlato "fai schifo". E poi è stato apostrofato con un "razzista" da un'abitante del campo. Salvini ha comunque parlato a lungo con alcune donne rom, con le quali ha avuto uno scambio di opinioni.
]]>
</testo>
</articolo>
<articolo>
<titolo>
<![CDATA[
Fitto e lo scontro dentro Forza Italia: "Berlusconi vuole epurarci ma noi restiamo"
]]>
</titolo>
<testo>
<![CDATA[
ROMA - "Abbiamo vissuto un anno al seguito di Matteo Renzi, da Forza Italia siamo diventati 'Forza Renzi', e poi dalla sera alla mattina 'Forza Salvini'. Invece di prendere atto di questi errori si commissaria la Puglia. Ma non ci spaventano, questo è un atto di debolezza, non un atto di forza". Il j'accuse è dell'europarlamentare di Forza Italia Raffaele Fitto, alla guida della fronda interna al partito rifondato da Silvio Berlusconi a fine 2013, nel corso del videoforum di Repubblica Tv. "Questa è un'idea verticistica del partito, viene punita la regione che dà più consensi a Forza Italia, e non si interviene su quelle dove il partito è ai minimi storici - ha proseguito Fitto -. Temo che il nostro partito da liberale di massa si stia trasformando in poco liberale che perde la massa". "Noi - ha proseguito Fitto - vogliamo ricostruire Forza Italia, proprio perché riteniamo gli atti di Berlusconi un atto di debolezza, non vogliamo contrapporci". In merito al patto tra l'ex Cav e Renzi (saltato dopo l'elezione di Sergio Mattarella al Colle), Fitto dice: "Siamo in una situazione un po' paradossale, quello che abbiamo detto per un anno su quanto fosse sbagliato il patto del Nazareno diventa il pretesto per cui nel partito ce la si prende con chi ha avuto ragione. .. Incredibilmente nel nostro partito aver avuto ragione viene considerato il principale torto. Ora che abbiamo avuto ragione parte un tentativo di epurazione, che non porterà a nulla, noi vogliamo condurre la nostra battaglia all'interno di Forza Italia. Va applicato lo statuto del partito, serve più partecipazione per dare una prospettiva futura a Fi". Fi, Fitto: "Aver avuto ragione è il nostro principale torto" Le stoccate continuano: in Forza Italia - sottolinea ancora Fitto - "la confusione regna sovrana. Abbiamo una situazione in Fi per cui il capogruppo alla Camera (Renato Brunetta, ndr) va da solo al Quirinale con un documento in 25 punti non concordato con nessuno. Oggi il capogruppo al Senato (Paolo Romani, ndr), difendendo il patto del Nazareno contesta questa presenza". Allora "qual è oggi la posizione Fi? Non lo so, io so quale è la nostra". Intanto, è proprio a seguito del commissariamento di Fi in Puglia che si scatena il caos politico: i coordinatori azzurri, infatti, si dimettono in blocco.   E in una nota congiunta dichiarano: "A seguito di quanto irritualmente appreso dagli organi di informazione, circa il commissariamento di Forza Italia in Puglia, e  ritenendo tale provvedimento un nuovo grave errore, che allontana ulteriormente il Partito dalla sua base, rimettiamo il nostro mandato, rassegnando dunque le dimissioni dai rispettivi incarichi. Con ciò liberiamo il commissario incaricato dall'onere di valutare il nostro livello di allineamento 'al nuovo corso', sgombrando il campo da qualunque equivoco circa la nostra coerente battaglia, al fianco di Fitto,  per una reale ricostruzione del Partito e del Paese - continuano -. Un atto, il nostro, di doveroso rispetto degli elettori  e dei militanti di Forza Italia, ancora una volta ignorati e traditi da decisioni calate dall'alto. Continuiamo tuttavia ad attenderci un cambio di rotta che si manifesti innanzitutto con l'azzeramento dei vertici nazionali e l'avvio di un libero confronto interno, allo stato di fatto impedito. In particolare la imminente scadenza elettorale che riguarda il rinnovo del consiglio regionale in Puglia, impone che ciò avvenga con immediatezza. Resta inteso, per quanto scontato, il nostro massimo impegno a sostegno di Forza Italia  e della candidatura di Francesco Schittulli, essendo la difesa dei valori e delle idee del centrodestra, nonchè le attese del popolo dei moderati pugliesi, il nostro obiettivo prioritario ed assoluto". I coprdinatori che si sono dimessi sono: Antonio Distaso, Roberto Marti, Riccardo Memeo, Luigi Perrone, Luigi D'Ambrosio Lettieri, Bendetto Fucci, Lucio Tarquinio, Antonio Gabellone, Gianfranco Chiarelli.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Tecnologia</nome>
<articolo>
<titolo>
<![CDATA[
Smart toys, in arrivo la Barbie con cui fare quattro chiacchiere
]]>
</titolo>
<testo>
<![CDATA[
IL SOGNO di generazioni di bambine sta per avverarsi: poter confidare tutti i propri segreti alla bambola del cuore. Oltre ad avere un fisico perfetto, indossare i vestiti più fashion, fare i lavori più appaganti e avere un fidanzato alto, biondo e con gli occhi azzurri, tra poco la Barbie potrà anche parlare e rispondere alle nostre domande. La Mattel, azienda produttrice della bambola icona, sta per dare il via alla produzione di una versione connessa a internet. Hello Barbie, così si chiamerà il nuovo arrivo di casa Mattel, sarà realizzata grazie alla partnerhip con la startup americana ToyTalk che ha sviluppato la piattaforma di riconoscimento vocale di cui si avvarrà il giocattolo. Il primo prototipo è stato presentato alla Toy Fair di New York ma ancora non si sa quando sarà messo in commercio. "La richiesta numero uno che riceviamo dalle ragazze di tutto il mondo", ha detto un portavoce di Mattel, "è poter avere una conversazione con Barbie. Ora, per la prima volta, la richiesta potrà essere soddisfatta". Hello Barbie sarà connessa a internet via wi fi e avrà un microfono, un altoparlante e un piccolo computer interno la cui batteria sarà capace di sostenere un'ora di chiacchiere. Potrà adattare le proprie risposte nel tempo (per esempio, se una bambina citasse la danza, la bambola lo ricorderebbe per le successive conversazioni) e avrà batterie ricaricabili nelle gambe. Premendo il bottone sulla fibbia della cintura della bambola questa si sveglierà, farà una domanda e, con il bottone premuto, attiverà il suo microfono interno. Le risposte registrate e criptate saranno spedite ai server della ToyTalk. L'audio sarà poi processato dal software di riconoscimento vocale - ha riferito Oren Jacob, Ceo di ToyTalk - così da permettere al sistema di capire cosa è stato detto e come rispondere nel migliore dei modi. I genitori, poi, potranno chiedere di ricevere via mail le conversazioni dei propri figli con il gioco. La domanda, però, è: per quanto tempo le registrazioni delle chiacchiere con Barbie e di tutto ciò che si può ascoltare in sottofondo saranno conservate dai server? Che uso potrà farne l'azienda? Niente di quello che i vostri figli diranno - ha sottolineato Jacob - sarà usato per sottoporre loro alcun tipo di pubblicità. E la privacy policy dell'azienda sostiene che: "Le registrazioni potrebbero essere usate, trascritte e conservate per aiutare il sistema a sviluppare, testare e migliorare la tecnologia di riconoscimento vocale, gli algoritmi di intelligenza artificiale e per altre ricerche e sviluppi interni". Gli smart toy sono un mercato in piena evoluzione. La stessa Hello Barbie è un tentativo della Mattel di contrastare il calo di vendite della sua bambola più famosa. Ma ogni tanto si incorre in qualche incidente. È successo all'azienda britannica Vivid Toy che a novembre ha lanciato sul mercato Cayla, una bambola intelligente che usa un sistema di riconoscimento vocale e gli strumenti di traduzione di Google. Bene, a gennaio Ken Munro, security researcher, ha scoperto una vulnerabilità nel software di Cayla. Il sistema della bambola poteva essere hackerato in modo che dal suo altoparlante uscissero parole non del tutto adatte alle orecchie dei bambini. ..
]]>
</testo>
</articolo>
<articolo>
<titolo>
<![CDATA[
Apple Watch, Cupertino chiede ai fornitori 6 milioni di pezzi
]]>
</titolo>
<testo>
<![CDATA[
ENTRO MARZO la taiwanese Quanta Computer deve consegnare a Apple 5-6 milioni di Apple Watch. È la richiesta dell'azienda di Cupertino in vista del lancio dello smartwatch che dovrebbe essere messo in commercio ad aprile. La notizia è stata diffusa dal Wall Street Journal, che cita fonti vicine all
]]>
<![CDATA[
'azienda.  Quanta Computer è l'unico produttore degli orologi di Cupertino. Il modello base dovrebbe rappresentare la metà degli ordini fatti da Apple, mentre la versione di medio livello un terzo. Apple Watch edition, il prodotto di punta del gruppo con una cassa in oro 18 carati, sarà invece consegnato in numeri minori, anche se Apple pianifica di produrne più di un milione al mese dal secondo trimestre del 2015.  Gli analisti si attendono che il modello in oro sarà molto richiesto sul mercato cinese, dove il gruppo sta vivendo un boom di vendite e dove l'iPhone color oro ha avuto un grande successo. Sempre secondo  gli analisti l'orologio di Apple dovrebbe superare di gran lunga le vendite di tutti gli altri smartwatch sul mercato, compresi quelli prodotti da Samsung, Lg, e Motorola.  Secondo le fonti del Wall Street Journal da almeno sei mesi Quanta Computer sta lavorando senza sosta per fornire ad Apple i numeri richiesti. In tutto le vendite dovrebbero essere in linea con il lancio degli altri nuovi prodotti del gruppo. Cupertino nel 2010 aveva venduto 7,5 milioni di iPad nei prime sei mesi dal lancio nell'aprile 2010.
]]>
</testo>
</articolo>
<articolo>
<titolo>
<![CDATA[
Apple vuole potenziare iTunes, recluta Dj della Bbc
]]>
</titolo>
<testo>
<![CDATA[
ROMA - Apple investe sempre di più nelle sue piattaforme musicali che puntano a sfidare Spotify, cioè la storica iTunes e Beats acquistata circa un anno fa. E lo fa dando la caccia non solo a programmatori e grafici ma anche a esperti di musica. L'azienda di Cupertino ha infatti reclutato Zane Lowe, 41 anni, nato in Nuova Zelanda, una vera e propria leggenda in Inghilterra considerando che è Dj di BBC Radio 1. Nel suo programma sono passati artisti famosi ma, soprattutto, Lowe ha contribuito anche al successo di cantanti come Adele, Ed Sheeran e Arctic Monkeys.       Ancora sconosciuto il suo ruolo preciso che avrà nell'azienda della mela morsicata. "È un music curator leggendario, non vediamo l'ora di averlo nel nostro team musicale", hanno  spiegato ad Apple. Zane Lowe andrà in onda l'ultima volta il 5 marzo sul canale di stato inglese, poi si dedicherà interamente ai progetti di Cupertino. Secondo le indiscrezioni in rete, il dj dovrebbe lavorare inizialmente su iTunes e iTunes Radio e forse, vista la competenza, si occuperebbe delle playlist e della creazione di contenuti come interviste e programmi musicali. iTunes Radio, molto popolare negli Stati Uniti e in Australia, è il servizio di Apple che consente agli utenti di sincronizzare il flusso di canzoni in base ai gusti personali.
]]>
</testo>
</articolo>
<articolo>
<titolo>
<![CDATA[
Radio Deejay, con la nuova app musica e news sempre a portata di mano
]]>
</titolo>
<testo>
<![CDATA[
LA VERSIONE precedente aveva raggiunto il traguardo dei due milioni di download. Ma la nuova app di Radio Deejay potrebbe anche superare quel traguardo. È completamente nuova e già disponibile per il download gratuito su Google play (Android) e su App Store di Apple. L'obiettivo? Portare tutto l'i
]]>
<![CDATA[
ntrattenimento di Deejay sugli smartphone e sui tablet. Scarica qui la appAscoltare Radio deejay non sarà più come prima: con la nuova app l'esperienza di ascolto ne esce arricchita: è possibile seguire le trasmissioni preferite e interagire con la radio in diretta, oppure ascoltare i programmi on demand, sempre disponibili: Deejay Chiama Italia con Linus e Nicola Savino, Il Volo del Mattino con Fabio Volo, le 50 songs di Albertino, Chiamate Roma del Trio Medusa, Pinocchio con Diego e la Pina, i radiolibri di Aldo Rock e tanti altri tra cui anche Nuzik, programma di scouting di nuove proposte musicali che nasce in digitale, disponibile solo sul sito e sulla app. Con la nuova app si hanno sempre a portata di mano tutte le informazioni sulla musica che si sta ascoltando in quel momento: titolo, artista e testo della canzone, pronti da condividere sui social. Un sistema di notifiche permetterà di essere aggiornati sui contenuti più divertenti, sugli eventi e le performance degli artisti in radio. Oltre ai programmi della radio e alla musica, l'applicazione rende disponibile tutto l'intrattenimento del sito Deejay. it, che da più di un anno spopola sui social: video, contenuti esclusivi, foto, i blog degli artisti della radio e la speciale classifica Viral Deejay dei contenuti più "social". Ma le novità non finiscono qui. Radio Deejay è la prima applicazione italiana integrata con il sistema Apple Carplay, che consente di collegare un telefono iPhone all'automobile e usare la app - live e on demand - attraverso i comandi al volante, i comandi vocali o lo schermo touch dell'auto. L'integrazione con Apple Carplay è il primo passo per affermare sempre più il marchio - con un nuovo modello di radio on demand - su tutti i canali digitali: smartphone, sistemi digitali delle automobili, tv connesse e infine dispositivi indossabili, a partire dagli smartwatch. Il lancio dell'applicazione si affianca allo sviluppo del sito web Deejay. it, che sposa appieno le logiche del social web portando la forza del marchio Deejay nell'intrattenimento su internet. Con 125. 000 utenti medi giornalieri nel 2014 (dati Audiweb, Total Digital Audience) Deejay è entrata a far parte dei principali siti italiani di intrattenimento. La crescita di Deejay si inserisce nel quadro di sviluppo del polo di intrattenimento digitale di Gruppo Editoriale l'Espresso che coinvolge anche Tvzap (social tv, 146. 000 utenti unici medi giornalieri nel 2014) e My Movies (cinema, 212. 000 utenti unici medi giornalieri nel 2014), in piena sinergia con Repubblica. it.
]]>
</testo>
</articolo>
<articolo>
<titolo>
<![CDATA[ Facebook e altri siti down su rete Wind Infostrada ]]>
</titolo>
<testo>
<![CDATA[
FIORISCONO le proteste degli utenti Wind Infostrada, con l'Adsl: su Twitter al coro di #facebookdown e #winddown. Sembrano numerosi coloro che da stamattina non riescono ad accedere a popolari siti internazionali come Facebook, Twitter, Youtube, Instagram. Tra le città colpite - a leggere le segnal
]]>
<![CDATA[
azioni - risultano Roma, Milano, Lecce, Napoli, Palermo, Torino. Wind dichiara a Repubblica. it che il caso "non riguarda la connettività della rete Wind-Infostrada, ma è stato determinato da cause esterne. La pronta reazione dei nostri tecnici ha permesso di trovare rapidamente soluzioni alternative per i nostri clienti". A quanto risulta, il problema potrebbe coincidere con uno spegnimento di alcuni datacenter di terze parti posti nel comprensorio di via Caldera a Milano, che è un nodo importante per le connessioni internet italiane. Al momento non si spiega perché questo guasto ha inciso particolarmente sui collegamenti degli utenti Wind a siti esteri. "Non è per il #facebookdown che uno è incavolato, ma per i continui disservizi di @WindItalia #infostrada ogni due per tre, basta, #sicambiagestore", scrive intorno a mezzogiorno un utente infuriato su Twitter. C'è anche chi la prende con ironia: "Sono senza telefono e oggi Facebook non va. Mi devo inventare qualcosa di nuovo per non studiare. #facebookdown", scrive Ludovica. "La mattinata più produttiva di sempre. #facebookdown", AngioMaya. "Mai lamentato del vostro servizio, ma ultimamente deludete parecchio! #winddown @WindItalia", scrive Alessandro. Gli utenti hanno ancora a mente lo straordinario disservizio nazionale di venerdì 13 giugno, quando l'intera rete dell'operatore è andata in blackout. All'epoca c'era stato un intervento delle associazioni dei consumatori, presso l'Autorità garante delle comunicazioni (Agcom), al punto da ottenere per gli utenti un risarcimento notevole. Le norme del settore prevedono un risarcimento di 2,5 euro per ogni giorno di malfunzionamento della linea, ma non in automatico. L'utente deve richiederlo con un reclamo formale, tramite raccomandata A/R. Purtroppo l'invio di una raccomandata è poco comodo e certo impraticabile per risarcimenti di basso importo; ma a oggi è la sola modalità che gli operatori riconoscono. In teoria sarebbe possibile usare una Pec, che per legge ha valore di raccomandata, ma non è chiaro se gli operatori la prenderebbero in considerazione (a riguardo c'è una certa confusione). L'Agcom ha predisposto una delibera, al momento in consultazione pubblica e quindi non ancora in vigore, per consentire agli utenti di usare altre forme più agili, via internet, per comunicazioni formali con il proprio operatore.
]]>
</testo>
</articolo>
<articolo>
<titolo>
<![CDATA[ Anche Google fa flop: chiuso il servizio Helpouts ]]>
</titolo>
<testo>
<![CDATA[
ROMA - Google chiude un altro servizio poco fortunato. Stavolta si tratta di Helpouts, che offre istruzioni e lezioni con esperti su vari argomenti - dalla riparazione di un elettrodomestico ai corsi di chitarra - attraverso la chat Hangouts dell'azienda. Lanciato in Usa nel novembre 2013 e mai arrivato in Italia, cesserà di esistere il 20 aprile. L'annuncio è arrivato sul blog del servizio, si motiva la scelta con il fatto che "la community non è cresciuta al ritmo che ci saremmo aspettati". Le app per accedere a Helpouts erano state progettate per consentire agli utenti di prenotare e partecipare a sessioni di video chat direttamente dal proprio dispositivo mobile. La strategia di Big G è come sempre quella di tagliare i rami secchi, che ha portato Google a mandare in pensione diversi servizi, dal microblog Buzz al social network Google Wave. La prima chiusura ha interessato, nel 2006, Google Answers, con cui gli utenti offrivano tra i 2 e i 200 dollari per una risposta corretta e articolata alle loro domande. Stessa sorte è toccata a nel 2008 alla chat animata in 3D Lively e allo strumento per creare siti web Page Creator. Nel 2011 ha chiuso il dizionario online Dictionary e nel 2012 Knol, un rivale di Wikipedia. Nel 2013 è finita la corsa per la homepage personalizzabile di iGoogle, il "registratore" delle condizioni di salute 'Health' e l'aggregatore di feed Rss 'Reader'.
]]>
</testo>
</articolo>
<articolo>
<titolo>
<![CDATA[ Buon compleanno, dieci candeline per YouTube ]]>
</titolo>
<testo>
<![CDATA[
YOUTUBE festeggia e spegne le sue prime dieci candeline. Il terzo sito web più visitato al mondo (dopo Google e Facebook) è stato infatti fondato il 14 febbraio 2005 da tre ex dipendenti di PayPal: Chad Hurley (amministratore delegato), Steve Chen (direttore tecnico) e Jawed Karim (consigliere). P
]]>
<![CDATA[
roprio quest'ultimo caricò alle 20:27 del 23 aprile 2005 il primo breve quanto storico video intitolato Me at the zoo, 19 secondi girati davanti alla gabbia degli elefanti dello zoo di San Diego. Da quel momento è stata un'escalation. A ottobre del 2006 YouTube è stata rilevata da Google per una cifra allora "monstre" di 1,65 miliardi di dollari. Adesso la piattaforma video conta oltre un miliardo di utenti. La crescita di popolarità del sito, che è disponibile in 61 lingue e 75 paesi e su cui ogni minuto vengono caricate 300 ore di video, va di pari passo con le innovazioni che nel corso degli anni sono state introdotte. La più recente, di alcuni giorni fa, sono i filmati multi angolazione, che consentono allo spettatore di interagire cambiando inquadratura. L'utente può cioè scegliere di guardare il filmato da angolazioni diverse passando dall'una all'altra senza soluzione di continuità. YouTube negli anni ha cambiato la rete, a fatto nascere nuove professioni legate alla rete, fenomeni e personaggi diventati virali. Ha documentato fatti di cronaca in Italia e all'estero ed è diventato un mezzo per diffondere idee, sempre più spesso nel mirino di governi restrittivi. A far moltiplicare i video su YouTube sono i contributi degli utenti - lo slogan del sito è infatti 'Broadcast Yourself' - che sono aumentati esponenzialmente da quando la piattaforma è accessibile anche dagli smartphone. Gangnam Style, la hit fa saltare i contatori su Youtube Novità a getto continuo, dicevamo. La più clamorosa risale però al novembre scorso ed è l'ingresso della compagnia nel settore della musica a pagamento con 'Music Key', un servizio che mette a disposizione milioni di canzoni e video senza pubblicità, ma dietro pagamento di 7,99 euro al mese. In futuro il servizio potrebbe anche essere esteso ad altri settori come il cinema o i programmi tv, completando così la trasformazione da piattaforma 'user generated content', cioè con contenuti creati e pubblicati dagli utenti, a media globale. Per ora è però la musica il core business di YouTube, come dimostra la hit 'Gangnam Style' del coreano Psy, che a dicembre ha sbancato i contatori, con oltre 2 miliardi di visualizzazioni. In futuro il servizio potrebbe anche essere esteso ad altri settori come il cinema o i programmi tv, completando così la trasformazione da piattaforma 'user generated content', cioè con contenuti creati e pubblicati dagli utenti, a media globale. La piattaforma è stata scelta anche come veicolo di comunicazione diretta da numerose istituzioni e personaggi di spicco come la Regina Elisabetta II, Rania di Giordania, il Vaticano, la Casa Bianca. E purtroppo anche dalla propaganda jihadista, che usa la rete e i social network per diffondere orrore. Ma la mole di video caricata ogni giorno non consente una eventuale censura di questi contenuti. "Sarebbe come filtrare una telefonata prima che sia fatta", ha spiegato Verity Harding, public policy manager di Google, che qualche settimana a Bruxelles ha lanciato l'allarme. Ma qual è la classifica dei video più visti di sempre su YouTube? A guidarla (dati aggiornati al 12 febbraio) è il video del sudcoreano Psy, "Gangnam Style", con oltre 2 miliardi e 241 milioni di visualizzazioni, seguito da "Baby" di Justin Bieber, con un miliardo e 137 milioni, da "Dark Horse di Katy Perry, con oltre 818 milioni e da "Party Rock Anthem" del duo elettrorap statunitense lmfao, anche questo con oltre 818 milioni. Al 5° posto figura Eminem con "Love the way you lie" insieme a Rihanna (810 milioni), tallonato da "Charlie bit my finger - again!", il video virale diffuso nel 2007 in cui un ragazzino mette il dito in bocca al fratello più piccolo e viene morso. Settimo posto per Jennifer Lopez con "On the floor" (808 milioni) e ottavo per il video della canzone dei mondiali 2010 "Waka Waka" di Shakira (806 milioni). Il nono e il decimo posto, con poco meno di 800 milioni di visualizzazioni, figurano ancora Katy Perry ("roar") e Psy ("Gentleman").
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Ambiente</nome>
<articolo>
<titolo>
<![CDATA[
La mela che non marcisce. È Ogm e in Usa si può commerciare
]]>
</titolo>
<testo>
<![CDATA[
ANCHE Biancaneve avrebbe inarcato un sopracciglio, sospettosa, se la strega le avesse offerto una mela artica Ogm. "Che frutto è quello che non marcisce mai?", si chiedono infatti le associazioni dei consumatori negli Stati Uniti, dopo il via libera del Dipartimento dell'Agricoltura alla prima mela
]]>
<![CDATA[
geneticamente manipolata. La sua particolarità è una sola: si può tagliare a fette, ammaccare, morsicare, ma non imbrunisce. Anzi, mantiene sempre un colore vivo. A produrla è la società canadese Okanagan Specialty Fruits Inc, il cui presidente, Neil Carter si è detto felice per aver ricevuto l'ok americano: "Per noi l'approvazione dell'Usda è il più grande traguardo. Non vediamo l'ora che le nostre mele vengano rese disponibili ai consumatori", ha giubilato. I consumatori, però, non hanno reagito con la stessa festosità. La Organic Consumers Association (Oca), associazione del biologico Usa, aveva perfino lanciato una petizione con cui sperava che il Dipartimento dell'Agricoltura negasse l'approvazione. Secondo L'Oca, le manipolazioni genetiche che impediscono l'imbrunimento del frutto potrebbero provocare danni alla salute umana. Non solo: ha anche sostenuto che il livello di pesticidi potrebbe essere troppo alto. Il direttore dell'associazione, Ronnie Cummins, ha affermato che "tutta questa storia è solo un altro grande esperimento sugli esseri umani senza alcuna ragione". Una volta sui banchi dei supermercati, nessuno potrà distinguere le mele artiche Okanagan dalle altre della stessa varietà ma non Ogm. Infatti, negli Stati Uniti non è obbligatorio etichettare i prodotti biotech, perché le aziende si oppongono fermamente, timorose di perdere quote di mercato. Inoltre, l'approvazione di organismi geneticamente manipolati è molto più semplice, in quanto il sistema americano non prevede - al contrario dell'Europa - il principio di precauzione, ma quello di sostanziale equivalenza. Se un prodotto è nocivo, dunque, lo si può sapere soltanto dopo che è stato immesso sul mercato. Diversi scienziati, gruppi ambientalisti e dei consumatori si sono detti preoccupati che i mutamenti genetici possano avere conseguenze indesiderate su insetti, animali ed esseri umani. Okanagan ha risposto in un comunicato che le sue mele sono state sottoposte a "un esame rigoroso", e sono "probabilmente le mele più testate del pianeta". (*) della redazione di Rinnovabili. it
]]>
</testo>
</articolo>
<articolo>
<titolo>
<![CDATA[
Un rarissimo cetaceo catturato e liberato in Pakistan
]]>
</titolo>
<testo>
<![CDATA[
FINORA NON se ne era mai visto uno al largo delle coste del Pakistan. Si tratta di una rara specie di cetaceo identificata di recente, un mesoplodonte di Longman (Indopacetus pacificus). A causa della sua rarità di questo animale non si hanno molte informazioni ma un esemplare è finito in trappola nelle reti di una flotta dedita alla pesca al tonno, proprio al largo delle coste del Pakistan. Il destino del cetaceo sembrava segnato, ma dopo una battaglia di trenta minuti il mesoplodonte è stato liberato, grazie agli sforzi del capitano e dell'equipaggio. Gli uomini della flotta, infatti, avevano seguito un programma di formazione del Wwf-Pakistan dedicato al salvataggio di cetacei e tartarughe marine intrappolati nelle reti: questa iniziativa, lanciata nel 2012, ha provveduto alla formazione di molti pescatori di tonno in modo che sappiano come rilasciare specie di grandi dimensioni dalle loro reti. "Il capitano Iqrar Muhummad e l'equipaggio della Al-Azaan hanno dato un esempio incredibile, dimostrando che non è necessario per balene e delfini continuare a morire nelle reti da posta di pescatori", ha commentato Rab Nawaz, direttore del Wwf Pakistan. "Questo raro cetaceo oggi è vivo grazie alla loro determinazione e alle competenze apprese nel nostro programma di formazione". L'animale è stato identificato come una delle specie di cetacei più rare al mondo. La distribuzione del mesoplodonte di Longman non è completamente nota, ma sembra essere limitata alla regione Indo-Pacifica, in primo luogo le acque tra il Sud Africa, la Somalia e lo Sri Lanka. "Questo incontro", sottolinea Wwf, "dimostra che la sua diffusione è più ampia di quanto si pensasse. E la raccolta di nuovi dati come questo è una componente importante del progetto, che vede il Wwf in Pakistan protagonista anche nell'invio di osservatori nelle navi tonniere che operano nel Mar Arabico del Nord. Ciò ha già consentito di raccogliere notevoli informazioni su catture di specie chiave tra cui tartarughe marine, squali, delfini e mante". "Non solo i pescatori si impegnano a rilasciare le specie protette che finiscono nelle loro reti: i loro sforzi stanno fornendo dati preziosi che ci aiuteranno a proteggere la biodiversità degli oceani. Finora", precisa il Wwf, "15 squali balena, tre mante e due pesci luna sono stati salvati, prima dell'ultimo salvataggio".
]]>
</testo>
</articolo>
<articolo>
<titolo>
<![CDATA[
Istat, per oltre 3 famiglie su 4 problemi inquinamento aria
]]>
</titolo>
<testo>
<![CDATA[
ROMA - "Nel 2014 il 34,4% delle famiglie italiane segnala problemi relativi all'inquinamento dell'aria nella zona di residenza e il 18,4% lamenta la presenza di odori sgradevoli". Così l'Istat nel rapporto Noi Italia. 100 statistiche per capire il Paese in cui viviamo nella parte dedicata all'ambiente. "Nel 2013 - prosegue il report dell'Istituto - sono stati raccolti 491,3 kg di rifiuti urbani per abitante, circa 12,5 kg in meno rispetto all'anno precedente"; le maggiori quantità vengono raccolte nel centro Italia. Sempre nel 2013 viene smaltito in discarica il 36,9% dei rifiuti raccolti nel Paese, con un trend in diminuzione (meno 2% rispetto al 2012). A raccolta differenziata - continua l'Istat - viene avviato il 42,3% dei rifiuti urbani, con un incremento del 2,3% rispetto al 2012; ci sono "forti differenze" territoriali: il primato è del nord-est del Paese con il 58,8%. Nel 2013 ogni abitante ha un pezzetto di verde urbano pari a 32,2 metri quadrati (con un aumento dello 0,7% rispetto al 2012); in tutto nel 2013 il verde urbano rappresenta il 2,7% del territorio dei comuni capoluogo, pari a 577 milioni di metri quadrati. Infine, quasi il 16% della superficie comunale è inclusa in aree naturali protette.
]]>
</testo>
</articolo>
<articolo>
<titolo>
<![CDATA[
Parte il Treno Verde per Expo. "Obiettivo 20% di agricoltura bio"
]]>
</titolo>
<testo>
<![CDATA[
ROMA - Il Treno Verde per Expo partirà lunedì 23 febbraio da Caltanissetta per arrivare in piazza Garibaldi, a Milano, l'11 aprile. A bordo ci saranno i rappresentanti delle buone pratiche dell'agricoltura di qualità, delle associazioni del biologico e del biodinamico e gli Ambasciatori del territorio. L'obiettivo è il Progetto conversione: aumentare le produzioni biologiche in Italia nei prossimi sei anni, estendendole dal 9% al 20% della superficie agricola entro il 2020. "L'agricoltura che racconteremo a bordo del Treno verde può e deve giocare un ruolo chiave nella lotta al consumo di suolo, nella mitigazione degli effetti dei cambiamenti climatici, nel rilancio dell'economia del paese, nel creare nuova occupazione", spiegano Rossella Muroni, direttrice di Legambiente, e Vittorio Cogliati Dezza, presidente di Legambiente che, assieme alle Ferrovie, ha organizzato l'iniziativa. "È un'agricoltura che merita di essere favorita attraverso una politica ad hoc che riesca a cogliere la domanda di cambiamento che i cittadini e le aziende agricole più innovative chiedono". Il Treno Verde avrà quattro carrozze in cui si parlerà di tutela del suolo, etichettatura, corretta alimentazione, dieta mediterranea, spesa sostenibile, orti in città. Temi che verranno proiettati su Expo partendo dai numeri. L'Italia è tra i dieci maggiori paesi produttori di biologico al mondo, seconda dietro alla Spagna, tra i paesi europei, per superficie dedicata all'agricoltura senza pesticidi. E siamo al primo posto in Europa per prodotti tipici certificati: 264 tra Dop, Igp, Stg a cui vanno aggiunti 523 vini tra Doc, Docg e Igt e 4. 813 varietà e specialità alimentari tradizionali. Inoltre, se è vero che tra il 1990 e il 2010 l'Italia ha perso una superficie agricola paragonabile all'estensione della Lombardia, è anche vero che arrivano segnali in controtendenza.   Mentre nel Nord e nel Centro la diminuzione è stata costante (rispettivamente del 12% e 18%), nel Sud e nelle isole dopo il 2000 si è registrata una perdita minore di suolo agricolo e, in alcuni casi, a un ritorno alla terra: in Sardegna e Sicilia il recupero è stato del 10%, in Abruzzo del 5%, in Puglia del 3%. Anche per questa spinta, nello stesso periodo, il settore agricolo ha tagliato le emissioni di gas serra del 17% grazie alla riduzione delle emissioni di metano prodotte dagli animali allevati, al minor uso di fertilizzanti azotati, all'aumento delle superfici agricole coltivate a biologico, all'adozione di tecniche innovative ad alta efficienza per la gestione delle risorse naturali. "Ora è arrivato il momento di affrontare il tema della democrazia dei semi: per millenni gli agricoltori hanno riprodotto i semi aumentando la diversità, la resistenza, il gusto, il valore nutrizionale, la salute e l'adattamento agli agro-ecosistemi locali, ma a questo lavoro la produzione industriale non dà nessun valore", aggiunge Maria Grazia Mammuccini, portavoce in Italia di Navdanya International, l'associazione fondata da Vandana Shiva che partecipa al Treno verde. "I semi liberi non possono essere commercializzati proprio per le loro qualità: perché non sono stati uniformati, contengono la diversità che potrebbe aiutarci a fronteggiare il cambiamento climatico. Intanto avanza la privatizzazione e si estendono i brevetti sui semi che sono la base della vita. È un'emergenza a livello globale".
]]>
</testo>
</articolo>
<articolo>
<titolo>
<![CDATA[
Farmageddon racconta l'orrore degli allevamenti intensivi
]]>
</titolo>
<testo>
<![CDATA[
"PERCHÉ grande dev'essere sinonimo di cattivo?" E' la prima domanda da cui muove Farmageddon  -  il vero prezzo della carne economica, da domani in libreria (Nutrimenti, 19 euro) di Philip Lymbery, direttore generale della ong CIWF-Compassion in World Farming, scritto in collaborazione con la giornalista Isabel Oakeshott. Non si tratta di un libro animalista, né per principio contrario all'allevamento con scopi alimentari (CIFW fu fondata nel 1967 da Peter Roberts, allevatore di mucche da latte deciso a combattere le crudeltà del sistema intensivo) ma di un'indagine che attraversa i cinque continenti e propone il resoconto delle odierne modalità di produzione di carne e pesce, tali da suscitare ben più di una riflessione. Usa: mucche da latte tra farmaci, ormoni e super mangimi La California è ormai invasa dalle colossali aziende del latte, mostri in cui sono stipate decine di migliaia di mucche alla volta che a stento, nei recinti o nei capannoni, riescono a muovere un passo, intanto che i loro liquami avvelenati penetrano nel terreno e nei corsi d'acqua. Frattanto la corsa cinese alla produzione suina è carica di orrore fantascientifico. Stipulato nel 2011 un accordo d'oro con la Gran Bretagna, interi Boeing 742 affittati al costo di 420mila euro a viaggio hanno portato migliaia di maiali vivi e fertili  "di prima qualità" negli stabulari orientali, dove tutto è così automatizzato che un uomo solo può gestire tremila animali spingendo qualche bottone. Seguendo la politica della più sregolata quantità si sono selezionati esemplari così grassi da non potersi reggere sulle fragili zampe, imbottiti di sostanze pericolose, e  interi laghi sono tanto contaminati dai loro liquami che l'acqua non è più potabile. Del resto, ricorda Lymbery, alla fine degli anni 50 Mao ordinò alla popolazione di sterminare con ogni mezzo possibile i passeri, imputando loro un eccessivo consumo di grano. Salvo poi accorgersi, a strage avvenuta (alla fine del primo giorno solo a Shangai la stima era di 194. 432 uccellini uccisi), che private del loro nemico naturale locuste e cavallette si riproducevano a dismisura, distruggendo i raccolti. L'industria ittica non è da meno: il paradiso naturale delle Mauritius è sfregiato da almeno venti colossali stabulazioni intensive sotto i pontoni galleggianti, che destano preoccupazione per la pulizia delle acque e l'integrità delle barriere coralline. Essi sono una piccola parte di quei cento miliardi di pesci allevati ogni anno sul Pianeta, saccheggiando le ormai poverissime risorse marine. Per produrre una tonnellata di trota o salmone di allevamento si impiegano fra le tre e le cinque tonnellate di piccoli pesci.  Intanto, racconta Lymbery, l'allevamento intensivo si giova del supporto di stuoli di veterinari i quali non di rado hanno rinnegato l'originario approccio alla professione in favore di orari fissi di lavoro e poco intervento pratico, rarefatto anche allo scopo di non finire nei guai. La testimonianza di un veterinario inglese, sfociata in una vicenda giudiziaria, denuncia mancati stordimenti dell'animale sezionato e maltrattamenti gratuiti nei mattatoi commessi da operatori frustrati, ubriachi e drogati.   In pochi trovano il coraggio di opporsi:  "Sei circondato da morte, rumore, merda e cemento, ma ti ci abitui dopo un po'. .. se fermi la catena per qualche motivo indispettisci operai, manager, ispettori, persino i supermercati".   "In questo momento 60 milioni di italiani condividono il loro territorio con 136 milioni di polli, 8. 7 milioni di suini, 6. 1 milioni di bovini, 73. 5 milioni di conigli e 25. 2 milioni di tacchini. Oltre il 50% dei cereali prodotti nella Penisola è utilizzato per nutrire gli animali e il 36% del terreno finalizzato alla coltivazione dei cereali è utilizzato in ultimo per nutrire gli animali," racconta Annamaria Pisapia, direttore di CIWF Italia.   "Negli allevamenti tricolori viene somministrato il 71% degli antibiotici. Calcolando per ciascun chilogrammo di biomassa, gli animali ne consumano il doppio delle persone, e l'Italia si piazza al terzo posto in Europa come utilizzo di questi farmaci negli stabulari, dopo Spagna e Germania. Ogni giorno, nel nostro Paese, solo gli allevamenti di suini producono 52mila tonnellate di letame e il 79% delle emissioni di ammoniaca proviene dall'allevamento assieme al 72%  delle emissioni di gas serra generati dall'agricoltura sono  prodotti dall'allevamento (fonte ISPRA)".  In molti ormai dicono no allo sfruttamento animale in nome del pari diritto alla vita, e abbracciano la soluzione vegana o vegetariana; Lymbery propone un compromesso: "Sostenere una produzione di cibo che sia in grado di rimettere gli animali all'aria aperta, al pascolo, anziché dentro capannoni; un allevamento estensivo connesso alla terra, in grado di fornire cibo più nutriente con metodi che risultano migliori sia per il territorio che per il benessere animale. I governi di tutto il mondo possono contribuire a migliorare la salute delle loro nazioni e salvaguardare le future scorte alimentari basandosi su risorse naturali come i pascoli. Cibo che insomma provenga da fattorie, e non da fabbriche".
]]>
</testo>
</articolo>
<articolo>
<titolo>
<![CDATA[
Deforestazione, in Mali si combatte con le case di fango
]]>
</titolo>
<testo>
<![CDATA[
PER RISOLVERE il problema della massiccia deforestazione in Mali la popolazione sta rispolverando la tecnica costruttiva delle case in mattoni di terra cruda. Oggi gran parte delle abitazioni nei villaggi poveri di questo stato africano è realizzata con semplici strutture in legno e lamiera ondulata ma il costo dell'acciaio è molto alto e questo tipo di abitazioni crea problemi respiratori agli abitanti. Lo stile maliano dell'architettura in fango risale al XIII secolo con moschee e case dai tetti piani molto suggestive, tuttavia le costruzioni che stanno prendendo piede in questo periodo sono prese in prestito da un Paese al lato opposto del continente africano. Le case di terra cruda con il tetto a cupola che stanno costruendo in modo intensivo oggi in Mali, infatti, sono realizzate nello stile della Nubia, una regione dell'Egitto meridionale. Ogni casa salva la vita di cinque alberi che altrimenti verrebbero tagliati per la struttura portante e fa risparmiare agli inquilini i soldi necessari per l'acquisto della lamiera. L'autocostruzione della propria abitazione è facilitata dalla semplicità delle regole dell'architettura a volta e nel reperire il materiale necessario alla fabbricazione dei mattoni. Le case in fango oltre a essere a impatto zero sono anche più confortevoli di quelle in legno e lamiera in quanto il calore è trattenuto dalla massa della parete. Gli ambienti interni di questo tipo di alloggi risultano molto più adatti al clima caldo e secco di quelli delle vecchie abitazioni. Anche l'ufficio maliano dell'Associazione la Voûte Nubienne promuove questa tipologia edilizia perché riduce il rischio di malattie respiratorie legate alle temperature altissime nelle abitazioni e organizza dei corsi di formazione per muratori specializzati in case di fango. Moussa Diarra, il coordinatore locale della Ong spera di innescare un meccanismo socialmente sostenibile e un mercato locale con la diffusione di questo tipo di alloggio: "Ci vorrà molto tempo per raggiungere questo obiettivo, ma sono fiducioso che l'iniziativa avrà successo", ha dichiarato.  Il progetto ha ottenuto un riconoscimento dalla Convenzione Quadro delle Nazioni Unite sui Cambiamenti Climatici come modello di architettura capace di ridurre le emissioni di carbonio in atmosfera. (*) della redazione di Rinnovabili. it
]]>
</testo>
</articolo>
<articolo>
<titolo>
<![CDATA[
Animali e maltempo, ecco come proteggerli dai malanni
]]>
</titolo>
<testo>
<![CDATA[
NAVE, GHIACCIO, PIOGGIA. Noi ci difendiamo con cappotti più pesanti e altri indumenti impermeabili ma gli animali? Come fare a proteggere i nostri "amici"? Un aiuto viene dall'Enpa che ha stilato un breve vademecum con i consigli per rendere la stagione fredda meno pericolosa per cani, gatti e altre bestiole: "L'ondata di maltempo attualmente in corso in diverse regioni del nostro paese, con neve e freddo diffusi, sta mettendo a dura prova gli animali. Non soltanto quelli d'affezione, che hanno comunque una famiglia che si occupa di loro, ma anche e soprattutto i selvatici e i randagi, i quali devono fare i conti sia con il gelo sia con l'incremento del fabbisogno calorico giornaliero, tipico dei mesi invernali. I più colpiti sono gli uccelli che non riescono a soddisfare appieno il proprio fabbisogno di cibo". Ecco allora come comportarsi per proteggerli. Per gli animali d'affezione. È bene tenerli dentro casa o, comunque, in un luogo caldo e riparato dopo le passeggiate quotidiane e considerare che soprattutto i cani a pelo raso possono necessitare di un cappottino. Prestare particolare attenzione alla salute di cani e gatti. Se sono più abbattuti del solito, se la loro temperatura corporea è più alta o più bassa del normale o se starnutiscono frequentemente o se si nota qualunque variazione del comportamento si consiglia di recarsi al più presto dal proprio veterinario di fiducia. Se il cane dovesse bagnarsi per un acquazzone o per il passaggio in una pozzanghera è essenziale asciugarne con cura tutto il corpo, specie orecchie e zampe. Attenzione alla permanenza su neve e ghiaccio, quando li portiamo a fare la loro passeggiata, perché la neve e le basse temperature possono causare principi di assideramento. Attenzione anche agli sbalzi di temperatura che possono causare malanni: anche in questi casi, alla comparsa dei primi sintomi, è opportuno rivolgersi al proprio veterinario di fiducia. Per gli animali selvatici. Lasciare nel giardino, sul balcone o in un luogo riparato dai predatori (gatti, ad esempio), oltre a qualche "leccornia", due ciotoline d'acqua tiepida e pulita: una per bere, l'altra (meglio se di terracotta) per consentire agli uccellini di fare il bagno. Questo permette loro di mantenere il piumaggio in ordine e, quindi, di avere una ulteriore protezione contro il freddo. Se possibile, installare sul terrazzo o nel giardino piccole mangiatoie per uccelli per garantire loro un luogo sicuro dove trovare cibo in abbondanza. Naturalmente, le mangiatoie devono essere posizionate in luoghi al riparo dai predatori. Se si decide di installare la mangiatoia, questa dovrà essere rifornita costantemente fino alla primavera. Se si interrompe bruscamente la somministrazione di cibo, infatti, gli uccelli possono perdere un punto di riferimento molto importante durante l'inverno. Una casetta per uccelli può essere utile come riparo dal vento, dalla neve e dal gelo ma anche per passare la notte in tutta tranquillità. Questa va sistemata in un luogo sicuro, riparato dai predatori, dagli agenti atmosferici e dal traffico. Tra gli alimenti più indicati ci sono: le arachidi non salate, i semi di girasole e di zucca, le piccole granaglie, il miglio, i fiocchi di cereali, le croste di formaggio tagliate a cubetti. È possibile usare, specie per gli insettivori, anche il cibo per cani e gatti, la frutta fresca e la frutta secca. Da evitare invece, i prodotti da forno.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Esteri</nome>
<articolo>
<titolo>
<![CDATA[ Traghetto affonda in Bangladesh, 49 morti ]]>
</titolo>
<testo>
<![CDATA[
Tragedia in Bangladesh. Sarebbero di almeno almeno 49 morti e 70 dispersi il bilancio del naufragio di un traghetto affondato dopo essere entrato in collisione con un cargo. Lo ha annunciato un responsabile locale, precisando che i soccorsi hanno recuperato i corpi di 49 persone, mentre circa una settantina di passeggeri risultano ancora dispersi e si teme che siano rimasti intrappolati nel relitto, che si trova a una profondità di sei metri. L'incidente è avvenuto poco prima di mezzogiorno ora locale, quando il battello, il ML Mostofa, si è scontrato contro una nave mercantile sul fiume Padma a circa 40 km a ovest dalla capitale Dacca. Il ferry collegava il terminal portuale di Paturia con quello di Daulatdia a qualche chilometro di distanza sulla riva opposta. Il Padma è uno dei più grandi corsi d'acqua nel Paese che sorge tra i delta del Gange e del Brahmaputra. Non si conoscono le ragioni dell'urto che deve essere stato forte perché il battello è affondato in poco tempo dopo essersi capovolto su se stesso. Probabilmente era sovraffollato di passeggeri e di veicoli. Non è chiaro quale fosse la situazione metereologica al momento dell'impatto. Il governo ha ordinato a una commissione di inchiesta di svolgere le indagini. Nel frattempo, la polizia ha arrestato il comandante del cargo Nargis-1, che è stato anche posto sotto sequestro. In serata, il vice commissario della polizia di Manikganj, dove è avvenuta la sciagura, Rashid Ferdous, riferiva che le squadre di soccorso stavano cercando di recuperare l'imbarcazione dal fondale. I sommozzatori sono ancora al lavoro per perlustrare il relitto che è si è completamente capovolto e giace sul fondale. Diverse persone sono state salvate o sono riuscite a nuotare fino a riva, ma si teme che molti siano rimasti intrappolati e siano affogati. Il bilancio potrebbe quindi aumentare ancora con il passare delle ore. Tra le vittime ci sono sette bambini e 15 donne. L'ultimo grave incidente risale allo scorso agosto, quando 120 persone sono morte dopo che il loro traghetto, che trasportava un carico di passeggeri tre volte superiore al consentito, si è capovolto sempre sul fiume Padma.
]]>
</testo>
</articolo>
<articolo>
<titolo>
<![CDATA[
Nigeria, bimba kamikaze si fa esplodere al mercato: 5 morti
]]>
</titolo>
<testo>
<![CDATA[
Era una bambina di soli 7 anni la kamikaze che si è fatta esplodere a un posto di controllo all'ingresso di un mercato di Potiskum, nel nord-est della Nigeria, causando 5 morti e diversi feriti. La bambina, ha spiegato un testimone, "si è rifiutata di sottoporsi ai controlli e poi ha fatto esplodere la bomba" che aveva attaccata al corpo. Testimoni hanno descritto l'attentatrice come una "bambina piccola", stimando che non avesse più di otto anni: "Cinque persone sono rimaste uccise insieme alla bambina e altre 19 sono state ricoverate in ospedale", ha dichiarato uno dei testimoni. L'azione non è stata rivendicata, ma porta i segni distintivi del gruppo Boko Haram. Potiskum è tristemente nota in Nigeria perchè già in precedenza Boko Haram ha usato bambine-kamikze: il 10 gennaio due bimbe, una di 10 ed una di 15, si fecero esplodere causando 7 morti. Questo di oggi vedrebbe il non invidiabile recordo della kamikaze più piccola mai impiegata dai cosiddetti 'talebani d'Africa', che seminano morte e distruzione dal 2009 anni in Nigeria e negli ultimi mesi anche in Ciad e Niger.
]]>
</testo>
</articolo>
<articolo>
<titolo>
<![CDATA[
Libia, Renzi: "Non siamo sotto attacco. Nostra leadership può essere diplomatica e di peacekeeping"
]]>
</titolo>
<testo>
<![CDATA[
ROMA - "L'Italia ha un servizio di intelligence che non è come la Cia, ma in Libia siamo i numeri uno. Noi conosciamo come stanno le cose in Libia, voglio dare segnale di tranquillità all'Italia. Conosciamo come stanno le cose e siamo in grado di intervenire" nel Paese. Il premier Matteo Renzi a 'In mezz'ora', usa toni rassicuranti sulla Libia, dove la situazione continua ad essere tesa. A Tripoli, oggi, ci sono state due esplosioni, che fortunatamente non hanno causato vittime, davanti alla residenza dell'ambasciatore iraniano. L'attacco è stato rivendicato dal ramo libico dell'Is, che ha pubblicato due foto su Twitter. Clima di paura. "Per me il punto chiave ora è tranquillizzare gli italiani" ha aggiunto Renzi, perché i terroristi "vogliono non solo metterci in difficoltà, ma farci vivere come vogliono loro, con la paura e con l'inquietudine. Una parte degli italiani vede queste cose e si spaventa, ma ribadisco che non hanno il controllo della Libia". Questo non vuol dire che bisogna sottovalutare il problema. "No all'esagerazione sul tema dell'Is: non siamo sotto attacco, ma non possiamo sottovalutare niente. Occorre buon senso e fermezza".   "L'Is - sostiene ancora il primo ministro - in questo momento non è così forte in Libia come vuol far credere". E ha ribadito: "La minaccia è potenziale e forte, ma noi siamo pronti". Governo di Tobruk. Per Renzi non ci sono dubbi: le elezioni svolte il 24 giugno sono valide e l'unico interlocutore con cui dialogare è il governo di Tobruk. "Abbiamo aiutato in tutti i sensi l'inviato spagnolo Bernardino Leon che sta facendo di tutto nelle condizioni possibili senza risultati. Bastasse cambiare il rappresentante dell'Onu e ci metterei la firma", ha aggiunto, in merito all'ipotesi di sostituite Leon. "Bernardino Leon - ha aggiunto - sta facendo un lavoro difficile e delicato, ma se la comunità internazionale fa un po' di pressione. Voglio coinvolgere altri Paesi". Smentita, l'ipotesi che Prodi possa essere a capo della missione Onu, anche se per Renzi "la nostra leadership in Libia può essere sia diplomatica che un domani sul peacekeeping". "Ho chiesto a Ban Ki Moon che l'inviato Onu potesse essere un italiano. Mi ha risposto che la linea è quella di non mandare cittadini di Paesi ex colonizzatori in quelle che erano colonie. Romano Prodi ha avuto un ruolo importante in Libia", ma il suo nome "è stato scritto solo sui giornali", ha aggiunto Renzi. Posizione strategica. Il presidente del Consiglio, poi, ha ribadito che "La Libia è strategica perché è la porta d'accesso all'Europa. Dobbiamo cercare di fare parlare tra loro le tribù". Un compito difficile, perché "non siamo di fronte a partiti politici". Barconi. Renzi è tornato anche sulla questione del rischio legato ai barconi: "La minaccia terroristica non arriva da chi arriva con i barconi, semmai da chi sfrutta, per fare soldi, l'invio di barconi. Il contrabbando di stupefacenti e tanti tipi di reati sono gestiti da criminali in rapporto con le fazioni più estremiste. Dobbiamo intervenire anche su questo perché la minaccia potenziale è forte. Ma comunque siamo pronti". Il ruolo di Putin. "Putin è responsabile di aver violato l'integrità dell'Ucraina. Io sto provando di far passare un messaggio: se la Russia torna al tavolo della comunità internazionale saremmo tutti più tranquilli, ma per andare al tavolo è chiaro che Putin deve uscire dall'Ucraina", ha detto ancora Renzi, parlando del suo imminente viaggio a Mosca e del lavoro diplomatico per cercare di risolvere la crisi libica. "Questo vale anche per la Cina", ha tra l'altro detto il premier. Fronte jihadista a Derna si spacca dopo attacchi kamikaze. Intanto, un'importante spaccatura tra i gruppi jihadisti attivi a Derna, nell'est della Libia, si è delineata a seguito del triplice attentato con cui venerdì l'Is ha provocato la morte di almeno 40 persone ad al Qubah. Il Consiglio della Shura dei Mujahideen di Derna, coalizione costituita in funzione anti-Isis dalla Brigata dei martiri di Abu Salem e che secondo alcune fonti vedrebbe al proprio interno anche Ansar al Sharia, ha diffuso sabato sera un comunicato in cui condanna duramente l'attacco di venerdì. "Non dovrebbe essere permesso a nessuno e per alcuna ragione al mondo di versare il sangue dei musulmani", si legge nel documento. "Lasciare in pace migliaia di infedeli è meglio di uccidere o ferire un solo musulmano". L'Is ha risposto poche ore più tardi con un secondo comunicato, nel quale si accusa il Consiglio della Shura dei Mujahideen di Derna di aver ucciso uno dei "soldati del califfato", lo stesso che nel dicembre del 2013 era stato responsabile dell'omicidio di un insegnante statunitense a Bengasi, Ronnie Smith. Lo Stato islamico, inoltre, afferma che i rivali del Consiglio della Shura lavorerebbero a favore del disciolto Congresso generale nazionale tuttora insediato a Tripoli e dei suoi "criminali"
]]>
</testo>
</articolo>
<articolo>
<titolo>
<![CDATA[
L'eroe della Resistenza contro Tsipras: "Intesa vergognosa, chiedo scusa ai greci per averlo fatto votare"
]]>
</titolo>
<testo>
<![CDATA[
ATENE - Manolis Glezos, il primo partigiano greco e un'icona (oltre che un membro del comitato centrale) per Syriza, si scaglia a testa basta contro Alexis Tsipras. "L'accordo all'Eurogruppo è una vergogna  -  ha scritto il 91enne politico ellenico -. Avevamo fatto delle promesse e non le abbiamo
]]>
<![CDATA[
mantenute. Chiedo scusa al popolo greco. Dobbiamo reagire e subito. E tra la libertà e l'oppressione, io scelgo la libertà". Può darsi che le sue parole riflettano la delusione per la mancata elezione a presidente della Repubblica ("ci sperava molto" dicono diverse fonti), carica per cui il premier ha scelto Pakis Pavlopoulos, uomo di centrodestra, in nome della realpolitik dell'unità nazionale. Lo schiaffo di Glezos però è destinato a fare malissimo a Tsipras impegnato in queste ore a contenere la rabbia che monta nel suo partito per l'intesa raggiunta a Bruxelles. Il decano di Syriza è un pezzo di storia della Grecia. La sua vicenda politica inizia nel 1941 quando, appena diciottenne, ha scalato all'alba l'Acropoli per ammainare la bandiera nazista alzata dagli invasori del Terzo reich. Un gesto che ha dato il via alla Resistenza ellenica contro i tedeschi. Da allora il suo carattere sanguigno e il suo carisma sono un punto di riferimento per la sinistra radicale. Ultimi episodi in ordine di tempo, 70 anni dopo l'impresa del Partenone, i diversi tafferugli con la polizia in cui è rimasto coinvolto tra il 2010 e il 2014 durante le manifestazioni contro l'austerity. La lettera scritta oggi da Glezos ai militanti non tradisce chi ammira la sua sincerità e il suo stile diretto: "Chiedo ai militanti di Syriza di reagire prima che sia troppo tardi. Troviamoci in assemblea straordinaria e discutiamo. So che quando si tratta bisogna fare pure delle concessioni. Ma questo per me è troppo. Non ci può essere compromesso tra schiavo e padrone, né tra oppressore e oppresso".   L'alzata di scudi di Glezos è un segnale chiarissimo delle difficoltà che sta affrontando in queste ore Tsipras. Gli osservatori più pragmatici invitano alla calma, sottolineando che l'ex partigiano è sì uno dei simboli del partito, ma che le sue opinioni spesso originali non fanno più tanto presa sulla base. Il problema per il premier è che la sua non è una voce isolata. Panagiotis Lafazanis, ministro allo sviluppo economico e leader della Piattaforma di sinistra, l'ala più radicale di Syriza, ha detto che "le linee rosse tracciate prima delle trattative non possono essere superate, se no non si chiamerebbero rosse". Un sottosegretario all'economia ha fatto sapere di essere pronto a dare le dimissioni se le proposte di riforma che andranno domani a Bruxelles non conterranno le misure umanitarie proposte agli elettori. Per il presidente del Consiglio, ormai è chiaro, si è aperto anche il fronte interno, che rischia quasi di essere più complicato dei problemi che dovrà affrontare ancora a Bruxelles.
]]>
</testo>
</articolo>
<articolo>
<titolo>
<![CDATA[
Papa Francesco regala a fedeli opuscoli, li distribuiscono senzatetto e volontari
]]>
</titolo>
<testo>
<![CDATA[
CITTA' DEL VATICANO - Sono stati arruolati in cento, per aiutare i volontari a distribuire ai tanti fedeli, presenti in Piazza San Pietro per l'Angelus. Un gruppo di senzatetto ha distribuito 50 mila copie di un piccolo opuscolo dal titolo Custodisci il cuore, dono di Papa Francesco per la Quaresima appena iniziata. È stato proprio Bergoglio, al termine della preghiera mariana, a spiegarne il significato: "La Quaresima è un cammino di conversione che ha come centro il cuore. Perciò, in questa prima domenica, ho pensato di regalare a voi che siete qui in piazza - ha detto Papa Francesco - un piccolo libretto tascabile. Questo libretto raccoglie alcuni insegnamenti di Gesù e i contenuti essenziali della nostra fede, come ad esempio i sette sacramenti, i doni dello Spirito Santo, i dieci comandamenti, le virtù, le opere di misericordiaà ora lo distribuiranno i volontari, tra i quali ci sono numerose persone senzatetto. Prendete un libretto ciascuno e portatelo con voi, - ha aggiunto - come aiuto per la conversione e la crescita spirituale, che parte sempre dal cuore: lì dove si gioca la partita delle scelte quotidiane tra bene e male, tra mondanità e Vangelo, tra indifferenza e condivisione. L'umanità ha bisogno di giustizia, di pace, e potrà averle solo ritornando con tutto il cuore a Dio, che ne è la fonte". Poi ha aggiunto: "Lo distribuiranno i volontari tra i quali ci sono numerose persone senzatetto, che sono venuti in pellegrinaggio, e come sempre anche oggi qui in piazza coloro che sono nel bisogno sono gli stessi a portarci una grande ricchezza, la ricchezza della nostra dottrina, per custodire il cuore". Oggi iniziano esercizi spirituali. Alle 18 di oggi, prima domenica di Quaresima, presso la Casa Divin Maestro ad Ariccia, iniziano gli esercizi spirituali della Curia romana ai quali partecipa Papa Francesco. Le meditazioni saranno proposte da Padre Bruno Secondin, dell'Ordine dei Carmelitani, e avranno come filo conduttore 'Servitori e profeti del Dio vivente', una lettura pastorale del profeta Elia. Gli esercizi si concluderanno venerdì 27 febbraio. Nella settimana degli Esercizi spirituali sono sospese tutte le udienze, quella generale di mercoledì 25 febbraio.
]]>
</testo>
</articolo>
<articolo>
<titolo>
<![CDATA[
Da Putin al Califfato gli Oscar spiegano le crisi del mondo
]]>
</titolo>
<testo>
<![CDATA[
NEW YORK - La notte degli Oscar castigherà Vladimir Putin. O darà invece un segnale di mobilitazione contro lo Stato Islamico. Sarà un happening obamiano all'insegna dei diritti civili dei neri. O la rivincita dei falchi neocon in politica estera. Hollywood ha sempre fatto politica. Diede alla nazione un attore-presidente repubblicano (Ronald Reagan), un attore-governatore indipendente (Arnold Schwarzenegger) e tanti altri schierati con le cause liberal del partito democratico, da Paul Newman a Brad Pitt. Usare gli Academy Award come palcoscenico per un "gesto" politico è un'antica tradizione. Marlon Brando nel 1973 mandò un'indiana d'America a rifiutare l'Oscar in suo nome (per protesta contro il genocidio della popolazione autoctona). Susan Sarandon, Tim Robbins, Michael Moore approfittarono dell'immensa audience sintonizzata sulla premiazione, per criticare il proprio governo. Stanotte la posta in gioco si fa perfino più ampia. L'Oscar diventa uno strumento di geostrategia e politica estera? Il New York Times è stato il primo a teorizzare che l'edizione 2015 degli Academy Awards possa diventare un episodio nella nuova guerra fredda tra l'Occidente e Mosca. Leviathan, del regista russo Andrey Zvyagintsev, concorre per il premio al miglior film straniero. È un capolavoro, ma non è tenero con il suo paese. In una scena memorabile, un gruppo di amici si esercita al tiro a segno sui ritratti dei leader sovietici. Uno di loro sta per aggiungerci quello di Putin, ma viene trattenuto: "È ancora acerbo; solo questione di tempo". L'antropologia dei personaggi che popolano il film è desolante: o sono mafiosi e corrotti, legati alla nomenclatura politica; oppure alcolisti allo stadio terminale. Un ruolo nefasto viene riservato alla chiesa ortodossa, pilastro del regime. La qualità eccelsa delle immagini aveva sedotto i russi: il film ha ottenuto finanziamenti statali, e un'accoglienza positiva della critica, all'inizio. Poi, come ha raccontato il New York Times, Leviathan ha cominciato a raccogliere premi in Occidente, e a Mosca hanno preso le distanze.   L'Oscar sarebbe la goccia che fa traboccare il vaso: Putin la prenderebbe come una provocazione? Di certo segnalerebbe il cambio di clima internazionale. I russi sono tornati ad essere i cattivi di una volta. Lo conferma il successo enorme della serie televisiva The Americans, una storia di spie sovietiche infiltrate a Washington, ambientata negli anni della Guerra fredda, ma tornata di colpo molto attuale. Video $('#video-107903180'). click(function(){ var videoParent = $(this). parent(); if(videoParent. is('a')){ videoParent. click(function(){return false}); } $(this). replaceWith(''); }); Si intitola "American Sniper" il nuovo film di Clint Eastwood. Basato su una storia vera, il film vede Bradley Cooper nei panni del Navy Seal Chris Kyle, il cecchino più letale nella storia degli Stati Uniti e che ha lottato per lasciarsi la guerra alle spalle raccontandola nel libro da cui poi è stata tratta la sceneggiatura del film. C'è un serio concorrente per il Leviathan. In quanto a messaggi geopolitici, premiare come miglior film straniero Timbuktu di Sissako sarebbe una prova di attenzione di Hollywood verso la minaccia jihadista. Prodotto in Mauritania, Timbuktu è una storia di resistenza delle donne contro gli abusi e le violenze dei fondamentalisti islamici. Se invece vincesse l'outsider argentino Storie pazzesche, carico di una violenza surreale, sarebbe un messaggio a Cristina Kirchner nel mezzo dello scandalo per l'assassinio di un magistrato che indagava su di lei? Infine un premio a Marion Cotillard, protagonista di Due giorni, una notte dei fratelli belgi Dardenne, potrebbe attirare l'attenzione sui danni sociali dell'austerity europea. La Cotillard è costretta a implorare pietà ai suoi compagni di lavoro dopo l'aut-aut dell'azienda: o viene licenziata lei, oppure tutti avranno una decurtazione in busta paga. La posta in gioco ideologica non si limita alla sfera internazionale. Anche i big in lizza per gli Oscar più "pesanti", quelli americani, hanno una valenza politica. I due film più schierati sono Selma e American Sniper. Ai poli opposti. Selma è il film obamiano per eccellenza. Ricostruisce un episodio chiave nella battaglia per i diritti civili dei neri, la marcia non violenta (e repressa duramente dalla polizia) che si svolse nel 1965 in Alabama quanto ancora negli Stati del Sud gli afroamericani venivano esclusi dal voto. Al centro c'è la figura di Martin Luther King, che Barack Obama ha più volte indicato come il suo padre spirituale. American Sniper, regìa di Clint Eastwood, esalta la figura del guerriero americano, patriottico, eroico, pronto a sacrificarsi per salvare la vita degli altri. L'ideale per lanciare la candidatura alla Casa Bianca di Jeb Bush, che pochi giorni fa ha criticato Obama per i suoi "errori in Iraq", e ha rivendicato continuità con le guerre del padre e del fratello. Video $('#video-107903240'). click(function(){ var videoParent = $(this). parent(); if(videoParent. is('a')){ videoParent. click(function(){return false}); } $(this). replaceWith(''); }); Ava DuVernay è la regista di "Selma", una produzione da 20 milioni di dollari finanziata dalla Paramount e prodotta da Oprah Winfrey e Brad Pitt, che affronta i drammatici eventi della primavera del 1965, quando Martin Luther King cambio&#8217; per sempre il corso dell&#8217;America e dei diritti civili guidando una coraggiosa marcia da Selma, in Alabama, alla capitale dello stato, Montgomery, per ottenere il rispetto del fondamentale diritto umano al voto
]]>
</testo>
</articolo>
<articolo>
<titolo>
<![CDATA[
Lo Stato islamico avanza, Turchia evacua soldati dalla tomba di Suleyman Shah in Siria
]]>
</titolo>
<testo>
<![CDATA[
ANKARA - Sessanta veicoli, 39 carrarmati e droni dall'alto: l'esercito turco ha compiuto un'operazione militare in Siria per evacuare propri soldati dalla tomba di Suleyman Shah, un'exclave turca in territorio siriano. A guardia del mausoleo c'erano 38 soldati. Zona sotto assedio Is. Tutta la zona è di fatto ormai circondata dalle truppe dello Stato islamico, tanto da costringere la Turchia alla ritirata, che ha un altissimo valore simbolico: l'area è un possedimento turco dal 1921 in base a un trattato con la Francia (la Siria allora era colonia di Parigi, ndr) e ospita i resti del nonno del fondatore dell'impero ottomano. Nei mesi scorsi la Turchia aveva giurato di difendere il sito, fino alla decisione di oggi. Le spoglie di Suleyman Shah sono state portate via e saranno spostate in un altro luogo. Turchia, il premier conferma: "Completata l'evacuazione del mausoleo Shah" Militare muore, ma in incidente. Nel corso dell'operazione è morto un militare turco, ma il governo turco ha spiegato che è rimasto ucciso in un incidente e non in scontri con i miliziani jihadisti, che non ci sono stati. Il primo ministro Ahmet Davutoglu ha spiegato di aver deciso la ritirata senza consultare gli alleati della coalizione anti-Is, ma di averli avvisati nel momento in cui è iniziata. Senza protezione. Ora il mausoleo, non più difeso, sarà probabilmente invaso dagli jihadisti. Lo Stato islamico, come altri gruppi islamisti, considerano idolatria la venerazione delle tombe e hanno distrutto numerosi mausolei e moschee in Siria e in Iraq. L'ira della Siria. Il governo siriano ritiene l'operazione turca un'aggressione del proprio territorio e Ankara dovrà rispondere delle conseguenze. In un comunicato reso noto attraverso la tv di Stato, la Siria ha detto che la Turchia aveva informato il consolato siriano a Istanbul in merito all'operazione, ma non ha atteso il via libera siriano.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Calcio</nome>
<articolo>
<titolo>
<![CDATA[
Serie A: Roma sempre pari, la Juve va a +9.  Ora Fiorentina-Torino
]]>
</titolo>
<testo>
<![CDATA[
ROMA - Dopo la vittoria nell'anticipo di venerdì della Juventus contro l'Atalanta per 2-1, torna il campionato. Rinviata la partita del sabato sera, il derby Sampdoria- Genoa per il maltempo, solito pareggio dellaRoma a Verona 1-1, che va a nove punti dalla capolista prima dello scontro diretto. In campo anche: Empoli-Chievo 3-0, Lazio-Palermo 2-1 e Milan-Cesena 2-0. Il posticipo è Fiorentina-Torino. Lunedì con due partite alle 19: Napoli -Sassuolo e alle 21 Cagliari-Inter.
]]>
</testo>
</articolo>
<articolo>
<titolo>
<![CDATA[
Calcio, Roma-Feyenoord, Tavecchio: "Fifa e Uefa contribuiscano al restauro". Indignazione Macalli: "Responsabilità rimbalzano"
]]>
</titolo>
<testo>
<![CDATA[
ROMA &#8211; Le immagini dei disordini avvenuti nella capitale a opera dei tifosi del Feyenoord prima della partita con la Roma hanno fatto il giro del mondo. "Chiederemo agli organiinternazionali, Fifa e Uefa, di darci dei fondi per contribuire al restauro dei danni subiti e poter recuperare un'immagine pulita del calcio". Così Carlo Tavecchio, presidente della Figc a Firenze, in occasione della manifestazione "Razzisti? Una brutta razza". "Daremo un contributo - ha detto Tavecchio - anche se non abbiamo responsabilità come federazione. Faremo il possibile per collaborare". MACALLI: "OGNUNO DOVREBBE FARE IL PROPRIO DOVERE" - Presente all'iniziativa anche Mario Macalli, presidente della Lega Pro e vicepresidente della Figc, che si è detto sconcertato. &#8220;E&#8217; una brutta pagina del mondo del calcio, quello che è accaduto a Roma è l&#8217;aberrazione di questo mondo. Non c&#8217;è bisogno &#8211; ha detto Macalli &#8211; di essere vicepresidente della Federcalcio per avere un pensiero su quello che ha visto tutto il mondo. Quando accadono queste cose ci sono sempre responsabilità che rimbalzano. Io credo che ognuno dovrebbe fare il proprio dovere al meglio. E&#8217; difficile gestire certe barbarie&#8221;.  ALTRI TRE ARRESTI NELLA NOTTE - Intanto nella notte appena trascorsa, in via dei Corridori, a pochi passi da Piazza San Pietro, i Carabinieri hanno arrestato altri tre cittadini olandesi, due 26enni e un 24enne, di Rotterdam, tifosi della squadra del Feyenoord, per danneggiamento. I tre sono stati bloccati dai Carabinieri della Stazione Roma San Pietro e dai colleghi dell&#8217;8° Reggimento Mobile Lazio che stavano perlustrando l&#8217;intera area della Basilica di San Pietro, nell&#8217;ambito dell&#8217;intensificazione delle misure di sicurezza disposte a tutela dello Stato Citta&#8217; del Vaticano. Quando i militari li hanno bloccati, i tre cittadini olandesi, avevano appena danneggiato e staccato dal marciapiedi due insegne stradali e stavano rovesciando un cassonetto presente nelle vicinanze. I tre, sui quali sono ancora in corso accertamenti finalizzati a comprendere l&#8217;eventuale loro coinvolgimento negli scontri di giovedi&#8217; scorso, hanno riferito di aver assistito alla partita di calcio dell&#8217;Olimpico e di essersi trattenuti a Roma per turismo e sarebbero ripatiti domenica prossima. Sono stati condotti in caserma in attesa del rito direttissimo che si terra&#8217; questa mattina a piazzale Clodio.  L&#8217;ASSESSORE ALLO SPORT DI ROMA SCRIVE A PLATINI - Questa mattina l&#8217;assessore a Scuola e Sport di Roma Capitale, Paolo Masini, ha deciso di scrivere al presidente della Uefa, Michel Platini. &#8220;Caro presidente Platini &#8211; si legge -, le immagini dei tifosi del Feyenoord che devastano una delle piu&#8217; belle piazze di Roma e del mondo, lasciano senza parole. Questi gesti, teppismo puro e semplice che non trova alcuna giustificazione &#8211; prosegue Masini nella missiva &#8211; rappresentano il segnale peggiore che il mondo dello sport possa trasmettere, in particolare a quel pubblico di giovani che segue il calcio, che tifa la propria squadra del cuore, che guarda al mondo delle competizioni europee come ad un grande spettacolo nel quale cullare i propri sogni. Ma che puo&#8217; essere influenzato dai cattivi modelli, dagli esempi di tifo senza regole e di violenza. Le squadre di calcio, nonostante nuovi e piu&#8217; restrittivi provvedimenti di controllo e gestione dei supporters, spesso si dimostrano non in grado di mantenere la necessaria distanza tra tifo sano ed estremismi. Caro presidente &#8211; continua l&#8217;assessore &#8211; le propongo una sfida. Assieme ai vari club del nostro continente raccogliamo insieme le forze per costituire un campionato europeo dell'&#8221;altro calcio&#8221;, quello delle tante realta&#8217; sportive impegnate a combattere il disagio giovanile, la dispersione scolastica, a lavorare per l&#8217;inclusione nell&#8217;ambito della diversita&#8217; e della disabilita&#8217;, a contrastare le discriminazioni e il razzismo&#8221;.
]]>
</testo>
</articolo>
<articolo>
<titolo>
<![CDATA[
Razzismo, Seedorf: "Nel calcio è ovunque, i governi intervengano"
]]>
</titolo>
<testo>
<![CDATA[
FIRENZE &#8211; La gaffe di Arrigo Sacchi sui troppi giocatori di colore nei settori giovanili delle società italiane ha riportato in auge la questione razzismo. A tornare sull&#8217;argomento è Clarence Seedorf che durante la sua carriera ha sempre fatto della lotta al razzismo uno dei suoi cavalli di battaglia. &#8220;Io sono olandese e di fatto emigrante. Abbiamo vissuto con la mia famiglia in Olanda dagli anni &#8217;80 ed erano anni in cui tanta gente del Suriname andava lì per trovare una vita migliore &#8211; spiega l&#8217;ex giocatore e allenatore del Milan, nel corso della prima tappa a Firenze del progetto della Figc -. Sono cresciuto in un paese già multietnico e multiculturale&#8221;.  RAZZISMO E&#8217; OVUNQUE - &#8220;Tutti dovremmo accettare che tra 20 anni anche l&#8217;Italia sarà come l&#8217;Olanda, il Belgio, la Francia, la Germania paesi già multietnici. Anche l&#8217;Italia lo sta diventando e credo sia una cosa bellissima. L&#8217;Italia &#8211; ha aggiunto Seedorf &#8211; ha sempre dimostrato calore verso chi viene da fuori. Il razzismo sui campi di calcio c&#8217;è e c&#8217;è anche stato qualche episodio nei miei confronti, ma dobbiamo distinguere queste cose. Dovrei parlare più del mondo che vorrei vedere e vivere &#8211; ha dichiarato ancora Seedorf &#8211; la diversità è una cosa bella che rinforza un paese e un gruppo. E&#8217; nostra responsabilità creare le condizioni, perchè le nuove generazioni possano capire e vivere la diversità. Il razzismo c&#8217;è dappertutto, i governi devono intervenire in modo deciso ma noi dobbiamo costruire il futuro con la prevenzione per mantenere le persone pulite. Questo &#8211; ha concluso &#8211; credo sia la grande sfida che abbiamo avanti&#8221;.  EDUCARE I RAGAZZI GIA&#8217; DALLE SCUOLE - Seedorf ha anche parlato del suo nuovo ruolo extra campo come ambasciatore globale Uefa: &#8220;L&#8217;incarico me lo ha conferito il presidente della Uefa Platini per dare un segnale. Non e&#8217; solo un titolo, voglio essere una voce all&#8217;interno della Uefa su questi argomenti e creare format, idee e decisioni legate a comportamenti atti a migliorare l&#8217;immagine del calcio e trasmettere valori.   Noi dobbiamo creare le condizioni perche&#8217; negli stadi, ma anche nelle scuole, i ragazzi capiscano il modo ed il vivere la diversita&#8217;. Ci sono azioni in quella direzione&#8221;.  FIONA MAY, &#8216;PAURA DEL CAMBIAMENTO&#8217; - Con Seedorf anche Fiona May, ex campionessa azzurra del salto in lungo. &#8220;Se dovessi rispondere se c&#8217;e&#8217; razzismo in Italia direi ni. C&#8217;e&#8217; razzismo, ma non tanto di piu&#8217; rispetto ad altri paesi europei. C&#8217;e&#8217; perche&#8217; c&#8217;e&#8217; paura del cambiamento. Tante persone non vogliono cambiare &#8211; ha ribadito -. Il mondo sta cambiando con i matrimoni misti, con spostamenti delle persone, come io che mi sono spostata per sposarmi in Italia. C&#8217;e&#8217; paura di accettare il prossimo. L&#8217;Italia e&#8217; un paese di accoglienza, ma allo stesso tempo c&#8217;e&#8217; paura. Invece sta aumentando la ricchezza e la cultura con persone di altre culture, e bisogna aiutare a conoscere il diverso&#8221;.
]]>
</testo>
</articolo>
<articolo>
<titolo>
<![CDATA[
Calcio, Figc; Abodi approva Tavecchio: "Giusto togliere deleghe a Lotito"
]]>
</titolo>
<testo>
<![CDATA[
ROMA &#8211; Andrea Abodi non ha dubbi: Carlo Tavecchio ha preso la decisione giusta. Il numero uno della serie B, a margine dell&#8217;assemblea di Lega tenutasi a Milano, ha elogiato la scelta del presidente della Figc di ritirare la delega per le riforme a Claudio Lotito: &#8220;Ha fatto la cosa giusta&#8221;, il suo commento. &#8220;Io e Lotito abbiamo un&#8217;idea di calcio e sport diversa &#8211; ha aggiunto Abodi -, e il fatto che contro il presidente della Lazio siano intervenute solo le società a lui antagoniste da tempo non è un buon segnale, dal punto di vista del clima. In serie A dovrebbero porsi questo problema. Mi preoccupa molto anche la spaccatura verticale in Lega Pro&#8221;.
]]>
</testo>
</articolo>
<articolo>
<titolo>
<![CDATA[
Fifa, Figo si presenta: "Mondiale a 48 squadre e tecnologia. Razzismo? Tolleranza zero"
]]>
</titolo>
<testo>
<![CDATA[
LONDRA - Luis Figo lancia i suoi dadi sul tavolo della Fifa, sperando che questa volta quelli di Sepp Blatter facciano cilecca. Il portoghese, ex stella di Sporting Lisbona, Barcellona, Real Madrid e Inter, Pallone d'oro nel 2001 con la maglia dei "blancos" madridisti, ha scelto un tempio mondiale del calcio, lo stadio londinese di Wembley, per esporre la sua visione globale dello sport più amato del pianeta. La visione con cui accompagna la sua candidatura alla presidenza della Fifa, sfoderando la stessa eleganza che lo rendeva inconfondibile quando partiva in dribbling sulla fascia destra. Anche questo è di per sè un messaggio: il calcio ha bisogno di ritrovare il bello dentro di sè. E per farlo, deve cambiare, a cominciare da chi lo amministra. Le votazioni si svolgeranno il 29 maggio, in occasione del Congresso del massimo organo del calcio mondiale. Figo se la dovrà vedere col numero uno uscente Joseph Blatter, a caccia del quinto mandato, con il presidente della Federcalcio olandese Michael Van Praag e con il Principe Ali Bin Hussein di Giordania. "Il calcio mi ha dato tutto nella vita - esordisce Luis -, per questo mi presento. Negli ultimi mesi e anche negli ultimi anni, ho visto l'immagine della Fifa deteriorarsi - esordisce Luis -. Ho parlato con molte persone nel mondo del calcio. Giocatori, dirigenti e presidenti di associazioni. Tutti mi hanno detto che bisogna cambiare qualcosa. Sono d'accordo con loro ed è per questo che voglio diventare presidente. Non sono il tipo di uomo che si siede in disparte e si rifiuta di agire. Voglio un nuovo stile di leadership nella Fifa, in grado di ripristinare la trasparenza, la cooperazione e la solidarietà. Voglio trasparenza e credibilità. Dobbiamo recuperare l'essenza del calcio". Quanto alla concorrenza nella corsa alla presidenza della Fifa, Figo mantiene un aplomb da autentico diplomatico: "E' un bene che ci siano diverse candidature. Rispetto Blatter, ma è giunto il momento di cambiare. Il principe Ali ha buone idee e sa come funziona la Fifa, ho grande rispetto anche per Van Praag". MONDIALE CON 40-48 SQUADRE - Ed ecco come il candidato Luis Figo cambierebbe, dunque, il calcio. Innazitutto, rendendo accessibile la grande platea della fase finale del campionato del mondo a molte più squadre e quindi a molte più nazioni. "All'interno della Fifa serve un dibattito aperto - spiega il portoghese -, il torneo deve essere allargato da 32 a 40, o 48 squadre. Prolungando il torneo di soli 3-4 giorni si può aprire il Mondiale a più nazioni". Tre le possibili opzioni pensate dall'ex campione: lasciare il torneo a 32 squadre con 8 gruppi da 4 squadre, oppure salire a 40 con 8 gruppi da 5, o a 48 giocando due tornei con 24 nazionali in due differenti continenti, per poi riunirle in una seconda fase. LA TECNOLOGIA -  Luis Figo evidenzia un malessere, che nessuno può comprendere meglio del pubblico italiano del calcio: non si può continuamente discutere degli episodi ambigui accaduti sul campo di gioco. Quindi, è necessario rompere il tabù tecnologia. Sul cui uso, Figo dimostra di avere idee chiare, ottime intenzioni e due riforme già nel cassetto: "Voglio studiare il calendario, le regole, il formato delle competizioni. Voglio un calcio moderno che si adatti ai nostri tempi. Propongo due riforme: l'uso, dopo un approfondito studio, della gol-line technology e il cambio delle regole sul fuorigioco. Cambiare le regole, rivederle ogni quattro anni, un dibattito aperto. Purché - precisa Luis - lo stesso uso della tecnologia non comporti di per sè la stessa continua discussione su quello che accade in campo". VIDEO - FIGO: "RAZZISMO, TOLLERANZA ZERO" - Qualcuno ricorda a Luis Figo gli ultimi due episodi che hanno riportato di attualità il problema del razzismo: Sacchi che parla di "troppi giocatori di colore nelle giovanili italiane" e i tifosi del Chelsea che in trasferta a Parigi hanno spintonato un uomo di colore fino a impedirgli di montare sul metrò. "Entrambe queste situazioni non dovrebbero essere tollerate - taglia corto Figo -. Oggi viviamo in un mondo che è globale, che ha bisogno di integrazione, un mondo in cui non bisogna guardare il colore della pelle. Per tutte queste ragioni, contro questo tipo di comportamenti dovremmo prendere provvedimenti che siano i più drastici possibile. Questa è la mia posizione come persona, come uomo di sport e sarà sempre la mia posizione, anche se dovessi in futuro ricoprire cariche importanti nel mondo del calcio". RISORSE: "TUTTI I BAMBINI DEL MONDO DEVONO POTER GIOCARE" - Passando alla distribuzione delle risorse, il candidato alla presidenza della Fifa ricorda come "non tutti i bambini del mondo possono giocare a calcio". E da questa constatazione parte per dire che "la Fifa deve fare di più per permettere che questo accada". Come? Presto detto: "Il 5% dei fondi devono essere destinati al settore di base - spiega Figo -, propongo un cambio radicale nella distribuzione delle risorse economiche per la solidarietà. La metà dei fondi dovranno andare alle federazioni, a ogni federazione andranno 8-10 milioni rispetto ai due attuali". "LA MIA INDIPENDENZA PER IL BENE DEL CALCIO" - Infine, sul cambio nella forma di governo in ambito Fifa, Luis mette sul tavolo una sua precisa qualità: l'indipendenza. "Voglio rinnovare la fiducia nella Fifa. Sono cresciuto in un quartiere popolare e grazie al calcio ho trovato l'indipendenza. Non devo niente a nessuno, per questo potrei essere un presidente che fa il bene del calcio. Voglio creare un Consiglio indipendente e un vero buon governo. Voglio cambiare la Fifa ed entrare in una nuova era".
]]>
</testo>
</articolo>
<articolo>
<titolo>
<![CDATA[ Europa League, cinque italiane in campo ]]>
</titolo>
<testo>
<![CDATA[
ROMA - Si giocano questa sera i sedicesimi di finale dell'Europa League. Cinque le squadre italiane impegnate. Si cominci alle 19 con Roma- Feyenoord, Torino-Athletic Biolbao e Trabzinspor-Napoli. Poi alle 21. 05 Celtic-Inter e Totthenam-Fiorentina
]]>
</testo>
</articolo>
<articolo>
<titolo>
<![CDATA[
Ancelotti all'amico Arrigo: "Molti nemici, molto onore". E il web non lo perdona. Sacchi a Blatter: "Il mondo conosce la mia storia"
]]>
</titolo>
<testo>
<![CDATA[
ROMA &#8211; Carlo Ancelotti ieri nel post-partita di Schalke04-Real Madrid era intervenuto in favore del suo ex allenatore e mentore Arrigo Sacchi accusato di razzismo dopo le dichiarazioni sui troppi giocatori di colore nei vivai. (&#8220;Troppi neri nelle giovanili&#8221;, ndr). Sacchi, difeso ne
]]>
<![CDATA[
l pomeriggio di ieri anche da un altro ex tecnico milanista, Fabio Capello, aveva suscitato lo sconcerto del numero uno della Fifa, Joseph Blatter. Ancelotti si è subito mostrato solidale con Sacchi e davanti alle telecamere di Mediaset ha dichiarato: &#8220;Saluto Arrigo, molti nemici molto onore. Lo abbraccio&#8221;. Calcio, Ancelotti a Sacchi: "Molti nemici molto onore". Polemiche su Twitter LA RETE NON PERDONA &#8211; La frase pronunciata dal tecnico del Real Madrid per difendere il collega, però, ha scatenato in pochi minuti l&#8217;ilarità del web. &#8220;Molti nemici, molto onore&#8221;, slogan fatto proprio dal fascismo, unito alla frase ritenuta razzista di Sacchi, è apparso un mix perfetto per dare nuovo impulso alla polemica sui social network. E ad esempio, su Twitter si va da chi afferma che quanto detto dal tecnico del Real Madrid &#8220;sembra uno scherzo, ma è tutto vero&#8221; a chi ricorda come &#8220;dopo la sparata razzista (di Sacchi, ndr) ecco un&#8217;ottima ciliegina fascista&#8221;. ANCELOTTI: "MUSSOLINI? E' FRASE DI GIULIO CESARE" - Ma Carlo Ancelotti non ci sta a sentirsi dare del fascista e impartisce la sua personale lezione di storia a chi lo ha ricollegato, a suo dire ingiustamente, a Mussolini. "Ma quale fascismo. 'Molti nemici molto onore' l'ha detto per la prima volta Giulio Cesare, ad Alesia, contro i Galli. Chi mi critica non mi conosce e forse non conosce neanche la storia". Così Ancelotti al telefono con l'Ansa. "Quel mio messaggio di solidarietà a Sacchi non c'entrava in alcun modo con la politica e il fascismo". ULIVIERI ASSOLVE ANCELOTTI - In difesa di Ancelotti si schiera Renzo Ulivieri, presidente dell'assoallenatori: "Conosco bene Carlo, la sua è una brutta frase non voluta negli intenti. Sono frasi sfuggite e non concetti espressi. Carlo ne ha fatto uso, ma non se ne ricorda. .. Il suo è solo un lapsus". SACCHI, AUTODIFESA IN TV - Arrigo Sacchi, di fronte al montare della contestazione dopo il suo giudizio su un calcio giovanile italiano con "troppi giocatori di colore", aveva chiamato l'Ansa per dire che non avrebbe più parlato con la stampa. Ma lui, invece, continua a parlare. Lo fa in tv, ospite dello speciale Mediaset sulla Champions League. In cui bolla il putiferio scatenato dalle sue affermazioni come "troppo perbenismo, troppo populismo e zero memoria storica". E prova a difendersi così. "FORSE SONO STATO DISATTENTO. .. " - "Sono stupito, ma nemmeno troppo - dice Sacchi-. Ormai il populismo è all'ordine del giorno, non c'è memoria storica. Sono 42 anni che sono nel calcio e non credo di essere diventato razzista adesso. Nella mia carriera ho allenato tanti calciatori di colore, ho anche scelto Rejikard e non Borghi. Io non ho mai guardato al colore della pelle. Forse sono stato disattento, forse anche perché credevo che mai nessuno potesse pensare che fossi razzista. La mia era una disamina generale e ho solo detto che c'è una massiccia presenza di giocatori stranieri, volevo solo dire che ce ne sono tantissimi e di scarsa qualità. Negli altri Paesi c'è un orgoglio diverso. Qui c'è anche un business: si commercia sulla pelle dei ragazzi, che vengono qui pensando di aver realizzato un sogno, quando magari non sono nemmeno stati visionati". "A CERTI PERSONAGGI NON RISPONDO" - "Il mio era un grido di allarme e tra tutte queste cose ho detto nello specifico che ormai giocano troppi stranieri e in una partita ho detto che ce ne erano 4-5 di colore - aggiunge ancora Sacchi -. Ma in Italia adesso appena si parla di colore e di nero tutti si scatenano: ma ai moralisti e ai perbenisti io non rispondo neppure (il riferimento è probabilmente a Blatter, ndr). Tutti conoscono la mia storia, mi è dispiaciuto solo che non ci sia stato un briciolo di memoria storica". FIGO: "RAZZISMO, TOLLERANZA ZERO" - E dopo Blatter, ci si mette pure Luis Figo, candidato alla presidenza della Fifa, che oggi ha presentato il suo programma elettorale. Qualcuno in conferenza stampa gli ha ricordato le parole di Sacchi e i tifosi del Chelsea in trasferta a Parigi. "Entrambe queste situazioni non dovrebbero essere tollerate. Oggi viviamo in un mondo che è globale, che ha bisogno di integrazione, un mondo in cui non bisogna guardare il colore della pelle. Per tutte queste ragioni, contro questo tipo di comportamenti dovremmo prendere provvedimenti che siano i più drastici possibile. Questa è la mia posizione come persona, come uomo di sport, e sarà sempre la mia posizione, anche se dovessi in futuro ricoprire cariche importanti nel mondo del calcio".
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Sport</nome>
<articolo>
<titolo>
<![CDATA[
Verona-Roma 1-1: Totti non basta, la Juve scappa a +9
]]>
</titolo>
<testo>
<![CDATA[
VERONA &#8211; La Roma colleziona a Verona un altro pareggio (9° nelle ultime 12 gare ufficiali, se si considera anche la gara di coppa con l&#8217;Empoli terminata 1-1 al 90&#8217;) e dice, praticamente, addio alle ultime speranze scudetto. Un punto benedetto, invece, per gli scaligeri che mettono così fine alla striscia di 3 sconfitte consecutive e si portano a +5 dal terzultimo posto.  LA ROMA E&#8217; UN MALATO CRONICO &#8211; I giallorossi continuano a essere malati cronici. In questo momento non riescono a fare di più. Manca loro il cambio di passo e la capacità di smarcarsi senza palla. Anche al Bentegodi hanno condotto quasi costantemente le danze ma non si sono, praticamente, mai resi pericolosi se non con conclusioni dalla lunga distanza. Il possesso è divenuto ormai sterile e stucchevole. Nessuno si libera nello spazio, nessuno si prende la responsabilità di un&#8217;iniziativa diversa dal tocco all&#8217;indietro per ricominciare l&#8217;azione. Garcia farebbe bene a trovare soluzioni diverse prima di vedersi piombare addosso il Napoli. Verona-Roma 1-1: il film della partita. Garcia sostituisce Totti. E il capitano perde le staffe VERONA, UN PARI MERITATO &#8211; Il Verona ha fatto l&#8217;unica partita che, in questo momento, poteva permettersi. Ha chiuso bene tutte le linee di passaggio, si è difeso con ordine con tutti gli 11 uomini dietro la linea del pallone e ha condotto il porto il pari senza particolari affanni. Ha avuto, sì, un pizzico di buona sorte nel recuperare il risultato subito dopo essere andato sotto. Ma alla fine se l&#8217;è guadagnata con una prestazione gagliarda, fotografata nel migliore dei modi dalla lodevole prova a tutto campo dal guerriero Hallfredsson.  GARCIA LASCIA DE ROSSI E HOLEBAS IN PANCHINA &#8211; Per l&#8217;occasione Garcia ha deciso di rilanciare insieme Pjanic e Totti, preferendo Keita a De Rossi in mediana, Cole a Holebas sulla sinistra e Astori a Yanga-Mbiwa in difesa. Inoltre ha riproposto di nuovo Florenzi nel non gradito ruolo di terzino destro. Sul fronte opposto Mandorlini ha effettuato tre cambi, uno per reparto, rispetto alla squadra sconfitta a Genova: in difesa ha rispolverato Brivio in sostituzione di Agostini, a centrocampo ha preferito Ionita a Greco mentre davanti, al posto di Lazaros, ha schierato Jankovic. JANKOVIC REPLICA A TOTTI &#8211; La Roma ha subito preso in mano il comando delle operazioni e, dopo aver sfiorato il vantaggio con Nainggolan, Ljajic e Manolas, è passata: a sbloccare il risultato ha pensato al 26&#8217; il solito Totti con un gran destro da 25 mt che si è insaccato nell&#8217;angolo alla destra di Benussi. I giallorossi hanno insistito ma, dopo aver mancato il raddoppio con Ljajic, si sono visti riprendere al primo tiro in porta (38&#8217;): su un angolo dalla sinistra, Jankovic è svettato più alto di Ljajic e ha schiacciato di testa verso la porta spiazzando De Sanctis grazie alla duplice complice deviazione di Astori e Keita.  TRAVERSA DI LJAJIC, TOROSIDIS EVITA IL 2-1 &#8211; La Roma ha reagito con rabbia ma non è andata oltre una traversa, colpita da Ljajic con una punizione da 25 mt prima dell&#8217;intervallo. Nella ripresa la formazione gialloorossa ha insistito ma il suo tiki-taka è divenuto irritante. Il Verona ha ringraziato e, al 60&#8217;, è andato addirittura vicinissimo al vantaggio con Hallfredsson che si è visto sventare un sinistro a colpo sicuro sulla linea, a De Sanctis battuto, da Torosidis, subentrato all&#8217;infortunato Florenzi.  GARCIA, CAMBI INEFFICACI &#8211; Garcia ha tentato il tutto per tutto inserendo prima Doumbia per Totti (che non ha gradito) e, infine, Verde per uno spento Pjanic. Ma tutto quello che è riuscito a produrre la squadra sono state due conclusioni telefonate da fuori di Nainggolan, uno che in carriera ha segnato 16 gol in 260 partite. Se questo è uno schema per tornare a vincere, allora, la Roma rischia di mettere presto al repentaglio anche il secondo posto.  VERONA-ROMA 1-1 (1-1)Verona (4-3-3): Benussi 6,5, Pisano 6. 5, Moras 7, Marquez 6,5, Brivio 6. 5, Ionita 6. 5 (24&#8242; st Obbadi 6), Tachtsidis 6, Hallfredsson 7, Gomez 6,5 (38&#8242; st Lazaros sv), Toni 6, Jankovic 6,5 (24&#8242; st Greco 6). (95 Gollini, 5 Sorensen, 7 Saviola, 17 Lopez, 25 Marques, 30 Campanharo, 33 Agostini, 70 Fernandinho, 71 Martic). All. : Mandorlini. Roma (4-3-3): De Sanctis 6, Florenzi 6 (40&#8242; pt Torosidis 7), Manolas 6. 5, Astori 6. 5, Cole 6,5, Pjanic 5 (38&#8242; st Verde sv), Keita 6 , Nainggolan 6. 5, Gervinho 5, Totti 6,5 (20&#8242; st Doumbia 5), Ljajic 6. (12 Curci, 28 Skorupski, 2 Yanga-Mbiwa, 16 De Rossi, 25 Cholevas, 32 Paredes, 33 Spolli, 48 Ucan, 96 Sanabria). All. : Garcia. Arbitro: Gervasoni di Mantova 5,5. Ammoniti: Jankovic, Cole, Manolas, Nainggolan per gioco falloso. Gomez per comportamento non regolamentare. Reti: nel pt 25&#8242; Totti, 38&#8242; Jankovic. Angoli: 8-6 per la Roma. Recuperi: 1&#8242; e 3&#8242;. Spettatori: 17. 953.
]]>
</testo>
</articolo>
<articolo>
<titolo>
<![CDATA[
Lazio, Pioli: ''Vittoria meritata contro grande Palermo''
]]>
</titolo>
<testo>
<![CDATA[
ROMA &#8211;  Il tecnico della Lazio, Stefano Pioli, commenta ai microfoni di RaiSport la vittoria in rimonta della sua squadra contro il Palermo (2-1) che rilancia i biancocelesti in zona Champions.  &#8220;Il vantaggio di avere giocatori di qualità, e la Lazio ne ha diversi, è proprio quello di poter trovare la giocata vincente in qualsiasi momento &#8211; spiega Pioli -. Oggi abbiamo affrontato un avversario molto forte: il Palermo ci ha messo in grande difficoltà nel primo tempo, soprattuto sul piano del ritmo. Poi, nella ripresa, appena i nostri avversari sono calati, abbiamo attaccato con maggiore insistenza e con la giusta mentalità, centrando quello che a mio avviso è un successo importante e meritato&#8221;.   &#8220;DOBBIAMO TORNARE IN EUROPA&#8221; &#8211; &#8220;Abbiamo gettato fin qui basi importanti: adesso dobbiamo continuare su questa strada, lottando e soffrendo. Di certo dobbiamo tornare in Europa, vedremo più in là di quale competizione parliamo &#8211; continua Pioli -. Candreva? Si è infortunato esultando per il gol decisivo; ma non è successo nulla di grave. Ben vengano queste cose se comportano contestualmente una vittoria della Lazio&#8221;.  &#8220;VICINO AL PARMA&#8221; &#8211; &#8220;Sono molto vicino ai giocatori del Parma, a Donadoni e a tutti i suoi collaboratori. Speriamo che si possa salvare il calcio in una piazza grande e importante come quella emiliana: una citta&#8217; che io conosco bene e che merita certi palcoscenici&#8221;, conclude Pioli.
]]>
</testo>
</articolo>
<articolo>
<titolo>
<![CDATA[
Milan, Inzaghi: "Passo avanti, ma per sorridere voglio continuità"
]]>
</titolo>
<testo>
<![CDATA[
MILANO - "Oggi siamo davvero contenti, ma non abbiamo fatto nulla". Pippo Inzaghi non ha la faccia delle migliori occasioni, nel suo volto si legge la tensione del momento, dopo un pomeriggio senza alternative. Doveva vincere a tutti i costi. I tre punti con il Cesena sono arrivati. Come? "Siamo contenti si è visto che la voglia c'è, ma dobbiamo prima vincerne due-tre di fila e allora sorrideremo anche". Milan in crescita? "Ci tenevo che vincessimo giocando un buon calcio, abbiamo fatto un passo in avanti". A prendersi i complimenti è soprattutto Bonaventura, uomo in più, in questa circostanza. .. "Beh, è un giocatore che ogni allenatore vorrebbe avere. Ha continuità di rendimento, Se lo metti a fare un ruolo diverso fa bene, anzi meglio". Oggi infatti ha giostrato da trequartista. .. ed è stato match winner: "E' entrato in tutte le azioni decisive, ha preso un palo. E quando gli ho chiesto alla fine di fare l'esterno di centrocampo, a quattro, si è sacrificato, continuando a fare bene". Cambio di modulo. E' una decisione definitiva? "Il 4-3-3 è il modulo tattico che avrei sempre voluto fare, ma sapete che ci sono stati dei problemi e non sempre è stato possibile fare questo tipo di gioco. Il mio compito - ed è un messaggio anche agli esclusi Honda e Cerci - è quello di non penalizzare la squadra. Ci sarà spazio per tutti. L'imbarazzo della scelta è positivo se poi, quando vieni chiamato in causa, ci metti la voglia che per esempio ci ha messo oggi un Pazzini". Destro fatica a inserirsi. .. "Ma no, è andato anche in gol la volta scorsa. Gli abbiamo cambiato certi movimenti, sta adattandosi. Si allena benissimo. Bisogna avere pazienza. Io sono sereno, bisogna lasciarlo lavorare con lo spirito che ci mette tutti i giorni". Inzaghi dunque ha superato la prova di maturità? "Non lo so. Io so che sono il primo a soffrire quando il Milan non vince o non fa bene. Non ho alcun problema con il presidente Berlusconi, io qui sto benissimo, noi ci sentiamo tutti i giorni, so della sua stima anzi, con me è fin troppo bravo. Venerdì non è venuto ma mi ha chiamato al telefono per dirmelo".
]]>
</testo>
</articolo>
<articolo>
<titolo>
<![CDATA[
F1, test Barcellona: Alonso sbatte "ma nessun malore prima dell'impatto". La tac esclude problemi gravi
]]>
</titolo>
<testo>
<![CDATA[
BARCELLONA &#8211; Paura (e mistero) per Alonso: nella quarta e ultima giornata di test sul tracciato catalano di Montmelò, lo spagnolo è finito fuori pista alla curva numero 4. All'inizio sembrava per un malore (le immagini dell'incidente sembrano infatti mostrare il pilota che accosta, per poi sbattere contro il muretto. Situazione testimoniata anche da Vettel che in quel momento era alle sue spalle: "Alonso andava piano, ha fatto una manovra strana: è andato a destra verso il muro e lo ha urtato un paio di volte. A quel punto l'ho perso di vista"). Ma il suo agente García Abad ha smentito che Alonso si sia sentito male prima dell'incidente. "Tutto è accaduto in una situazione normale e smentisco anche qualsiasi colpa della macchina. Ha perso grip ed è uscito di pista". L'agente dell'ex pilota della Ferrari ha poi spiegato che Alonso "è andato in ospedale per precauzione, hanno fatto tutti gli esami del caso, e sono andati bene. Lo scontro con la recinzione ha causato tutto il resto. Resterà in osservazione per le prossime 24 ore secondo il protocollo medico". Di certo dopo l'incidente per un "evidente stato di agitazione" è stato sedato dai medici e trraportato in elicottero in ospedale a Barcellona per accertamenti più accurati. Fortunatamente la Tac ha escluso problemi gravi. Niente di grave dopo un incidente definito da tutti, addetti ai lavori, tecnici e ingegneri, molto strano, con l'auto dello spagnolo che rallenta, e poi "scivola" verso l'impatto con il guard rail: i soccorritori avevano parlato un Alonso cosciente, collaborativo e tuttavia in "leggero stato confusionale". Secondo la McLaren l'impatto non dovrebbe essere stato troppo forte, anche se i dati disponibili durante i test sono sempre meno precisi rispetto a quelli dei Gp. Si erano vissuti momenti di grande tensione in pista: Matteo Bonciani, portavoce Fia, ha assicurato che l'ex ferrarista "era cosciente, ha parlato col dottor Rueda ed è stato trasportato in ospedale in elicottero ma è la procedura. Dobbiamo assicurarci che tutto sia fatto per bene". Alonso è andato fuori pista alla curva 4, sbattendo contro un muro sul fianco anteriore e posteriore destro della macchina. Alonso, riporta Marca, è rimasto dentro l'abitacolo per circa 10 minuti a causa, sembra delle vertigini causate dall'impatto. A Barcellona, paura per Alonso: si sente male mentre guida Alonso ha riportato una commozione cerebrale, per cui trascorrerà la notte in ospedale, conferma il team McLaren. Che poi, per voce del suo direttore di corsa, Eric Boullier, parla di "esagerazione" da parte dei media nel descrivere il "crash" dell'asturiano. Per Boullier è stato "solo una di quelle cose che accadono nei test". "Per fortuna Fernando sta bene - aggiunge -, ma ha subito una commozione cerebrale durante l'incidente, che quindi richiede un pernottamento in ospedale per precauzione. E' prassi normale. Ma inevitabilmente, alcuni media hanno cercato di esagerare la gravità dell'incidente, che era solo un normale incidente di test". LE PROVE - E' ancora la Lotus, ma stavolta quella pilotata da Romain Grosjean, la più veloce dell'ultima giornata di test sul circuito di Montmelò, in vista del via al Mondiale di Formula 1. Il francese ha fermato il cronometro sull'1'24"067 precedendo la Mercedes di Nico Rosberg (1'24. 321) e la Red Bull di Daniil Kvyat (1'24"941). Solo settima la Ferrari di Sebastian Vettel (1'26"312). La McLaren di Fernando Alonso, prima del brutto incidente, ha segnato il nono e ultimo tempo, ma con solo 20 giri all'attivo (1'27"956). In mattinata era stato Carlos Sainz jr a far segnare il miglior tempo con la Toro Rosso in 1'25"604, con Sebastian Vettel e la Ferrari subito dietro a poco più di sette decimi. Terzo tempo per la Force India di Nico Hulkenberg seguito dal vicecampione del mondo Nico Rosberg su Mercedes. VETTEL: "CONCENTRATI SU AFFIDABILITA'" - "Prima di tutto vorrei augurare a Fernando una pronta guarigione. Per fortuna abbiamo già ricevuto alcune notizie positive in questo senso, quindi spero che sarà di nuovo in forma ai test della prossima settimana". Il primo pensiero di Sebastian Vettel al termine dei test di Barcellona va ad Alonso. "Quanto alle prove di oggi, posso dire che ci siamo concentrati sull'affidabilità, completando alcuni long-run e collaudando diversi assetti e configurazioni di pneumatici - spiega il pilota tedesco - Non siamo riusciti a girare quanto avremmo voluto, ma in questa fase di prove invernali ci sono sempre problemi di gioventù da affrontare. Nel complesso, posso confermare che il mio feeling con la vettura è positivo e aspetto la sessione della prossima settimana". ARRIVABENE: "ORA UNA SETTIMANA IMPORTANTE" -  "Secondo Maurizio Arrivabene, team principal della Ferrari, l&#8217;ultima tornata di prove a Barcellona possono già dare un&#8217;indicazione molto importante sui valori del Mondiale di Formula 1 che sta per prendere il via. &#8220;Sarà una settimana in cui tutti dovranno fare sul serio, così avremo un&#8217;idea dei veri valori in campo, tempo permettendo: le temperature della pista incidono molto. Siamo tutti curiosi, noi seguiremo il nostro programma ed eviteremo di fare troppi confronti. L&#8217;importante è fare le cose per bene, sabato tireremo le somme. Come ho sempre detto &#8211; prosegue Arrivabene ai microfoni di Sky Sport &#8211; dobbiamo tenere i piedi per terra e lavorare a testa bassa. In questo momento, c&#8217;è più tranquillità che soddisfazione: non ci facciamo illusioni e seguiamo il nostro piano di lavoro con disciplina&#8221;. Il team principale si concede anche una battuta sul clima: &#8220;Non vedo l&#8217;ora di andare in Australia, qui fa un freddo cane&#8221;.
]]>
</testo>
</articolo>
<articolo>
<titolo>
<![CDATA[
Palermo, Iachini: ''Buona gara, poteva succedere di tutto''
]]>
</titolo>
<testo>
<![CDATA[
ROMA &#8211; Giuseppe Iachini, allenatore del Palermo, commenta ai microfoni di RaiSport la sconfitta di misura in casa della Lazio. "SUPER MARCHETTI" - "La mia squadra ha fatto una buona gara - dice Iachini -. Noi cerchiamo sempre, sia in casa che fuori casa, di proporre il nostro gioco. Siamo andati in vantaggio e abbiamo avuto anche la possibilità di fare il 2-0. Poi, dopo l'uno a uno, abbiamo avuto altre buone occasioni per raddoppiare: un po' la sfortuna e un po' un super Marchetti non ci hanno permesso di tornare in vantaggio". "BENE CONTRO UNA GRANDE SQUADRA" - "Nel secondo tempo, poi, la gara è stata giocata a viso aperto da entrambe le formazioni - continua Iachini -. Poteva succedere di tutto: è arrivato il gran gol di Candreva, peccato. Torniamo a casa senza punti ma con la consapevolezza di aver fatto bene anche oggi, contro una grande formazione".
]]>
</testo>
</articolo>
<articolo>
<titolo>
<![CDATA[
Cesena, Di Carlo: "Approccio sbagliato, ma siamo vivi"
]]>
</titolo>
<testo>
<![CDATA[
MILANO - Scherza sul rigore. "Scusate, quale rigore? Non parlo delle decisioni degli arbitri, lo sapete, però. .. " Eppure non se ne rammarica più di tanto. Mimmo Di Carlo non sa se parlare di un punto perso, per il suo Cesena, a San Siro. Perché, un po', si confonde. Quando dice che "è un peccato, avremmo potuto avere un punto in più in classifica, invece usciamo senza nessun punto in attivo. Però nella nostra tabella abbiamo un punto in più rispetto a quelli preventivati". Insomma, la matematica fa opinione. Scherzi a parte, il Cesena tiene bene il campo a San Siro e questo sì che è un grande rammarico. .. "E' vero, però abbiamo regalato all'avversario i primi venti minuti - attacca il tecnico dei romagnoli - esattamente come avevamo fatto la settimana scorsa. Dispiace perché il comportamento complessivo del gruppo è positivo, si vede che abbiamo una speranza e ce la vogliamo giocare fino alla fine". L'atteggiamento dunque fa ben sperare. .. "Sì, la squadra è viva, peccato che la prima parte sia stata inficiata dal comportamento del mio centrocampo che non accorciava le distanze con gli attaccanti che si stavano muovendo bene". Brienza e Defrel raccolgono consensi e complimenti. .. "Sono giocatori che superano la normalità. Brienza cambia appunto un'azione normale con una giocata eccellente e Defrel è imprevedibile, con il suo spunto e la sua velocità". Milan-Cesena 2-0: il film della partita E' preoccupato dalla situazione del Parma?"Un po' sì, spero che il Parma finisca la stagione, leggo nell'atteggiamento dei ragazzi che conosco e sono professionisti la volontà di non falsare il campionato. Tutti non solo io lo vogliamo".
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Attualita</nome>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Scienze</nome>
<articolo>
<titolo>
<![CDATA[
Ecco Umami, il sesto gusto che fa tanto bene alla salute
]]>
</titolo>
<testo>
<![CDATA[
GOLOSI DI TUTTO il mondo, unitevi. E prendete appunti: oltre a dolce, salato, amaro, aspro e grasso, c'è un altro gusto che solletica le vostre papille. Si chiama "umami", che in giapponese vuol dire "saporito", ed è caratteristico del glutammato, un amminoacido presente in cibi altamente proteici, come carne e formaggio. "L'umami", recita la definizione ufficiale dell'Umami Information Center, "è un gusto sapido piacevole che viene dal glutammato e da diversi ribonucleotidi, tra cui inosinato e guanilato, che si trovano naturalmente in carne, pesce, verdura e prodotti lattiero-caseari". In realtà, la sensibilità della lingua all'umami è nota già dal 1908, quando Kikunae Ikeda, docente di chimica all'Università Imperiale di Tokyo, isolò il gusto del glutammato monosodico lavorando al brodo di alghe. La notizia più recente, invece, è che questo sesto gusto, così poco conosciuto, fa bene alla salute. O, più precisamente: l'insensibilità all'umami si traduce in perdita di appetito, riduzione della salivazione, e diminuzione di peso, specie nei pazienti anziani, con conseguente degradamento dello stato generale di salute. Lo hanno scoperto i ricercatori della Tohuku University, in Giappone, che hanno pubblicato il proprio lavoro sulla rivista Flavour, all'interno di uno speciale sulla scienza del gusto. Si tratta di una scoperta che va controcorrente rispetto alla credenza, piuttosto comune, secondo la quale il glutammato monosodico non sia un ingrediente troppo salutare. Gli scienziati, però, hanno condotto uno studio su 44 pazienti anziani, tutti sofferenti di perdita dell'appetito e diminuzione di peso, alcuni dei quali erano parzialmente o completamente insensibili al gusto dell'umami. Per comprendere se effettivamente il quadro clinico degli anziani fosse correlato con l'insensibilità al sesto gusto, gli scienziati hanno somministrato ai pazienti una bevanda a base di tè nero fermentato (il cosiddetto Kobucha), nota per la sua proprietà stimolante rispetto ai recettori dell'umami. Dopo il trattamento, i medici hanno notato un aumento della salivazione, ingrediente cruciale per le funzionalità gustative della lingua. "Basandoci sulle nostre scoperte", raccontano i ricercatori nel lavoro, "concludiamo che il miglioramento del flusso salivare potrebbe essere utile per trattare pazienti con disturbi del gusto. In particolare, abbiamo notato che la stimolazione dei recettori dell'umami migliora il flusso salivare perché agisce direttamente sui riflessi condizionati del cavo orale. E abbiamo anche osservato miglioramenti per quanto riguarda la perdita dell'appetito e il recupero di peso corporeo. Preservare il gusto per l'umami", concludono, "contribuisce dunque non solo al benessere alimentare, ma anche allo stato di salute generale in persone anziane".
]]>
</testo>
</articolo>
<articolo>
<titolo>
<![CDATA[
La luce nell'universo? Si è accesa 100 milioni di anni più tardi
]]>
</titolo>
<testo>
<![CDATA[
LA FORMAZIONE delle prime stelle risale a un'epoca intorno a 550 milioni di anni dopo il Big Bang, oltre 100 milioni di anni in più di quanto si pensasse. L'universo quindi è rimasto "al buio" per un periodo più lungo di quanto finora ritenessero gli scienziati. A rivelarlo sono le nuove mappe ottenute dal satellite Planck dell'Esa, che fra il 2009 e il 2013 ha osservato il cielo per rilevare la Cmb (Cosmic Microwave Background - Fondo cosmico a microonde), ossia la prima luce rilasciata nello spazio quando l'universo aveva appena 380mila anni. La rilevazione di questa antica luce, che Planck ha realizzato con un dettaglio senza precedenti, rintraccia nelle sue più piccole differenze i semi delle strutture che oggi osserviamo nel nostro universo e ci restituisce ulteriori tessere dell'affascinante mosaico della storia cosmica. FOTO: Planck, il satellite ci racconta l'Universo prima delle stelleNel 2013 l'Esa (European Space Agency) rese noti i dati dei primi 15 mesi e mezzo di osservazioni della missione Planck, il telescopio lanciato nel 2009. "È stato come sbarcare su un continente ignoto", aveva commentato allora Marco Bersanelli a capo del gruppo di Cosmologia del dipartimento di Fisica dell'Università Statale di Milano, uno dei principali responsabili scientifici del progetto fin dalla sua ideazione, nel 1992, e Instrument Scientist di uno dei due strumenti a bordo di Planck. E oggi può raccontare con soddisfazione il nuovo apporto della missione alla conoscenza dell'universo: la "lettura" della polarizzazione della Cmb. Originariamente la luce era intrappolata in una densa miscela bollente che comprendeva protoni ed elettroni. Poi l'espansione cosmica e il conseguente raffreddamento portò alla combinazione dei protoni e degli elettroni: nascevano così gli atomi neutri, e l'universo diventava improvvisamente trasparente alla luce. Questa luce primordiale, che Planck ha osservato su tutto il cielo, conserva la memoria dei suoi ultimi incontri con le particelle di materia, una memoria impressa sia nella sua intensità sia nella sua polarizzazione, cioè nel piano prevalente della vibrazione delle onde luminose. È questa memoria che oggi ci aiuta a ricalcolare una serie di parametri cosmologici, e ci dà anche nuove risposte sulla nascita delle prime stelle. Nella loro analisi della polarizzazione della Cmb gli scienziati della collaborazione Planck hanno registrato la debole traccia del periodo della re-ionizzazione, l'epoca in cui l'energia liberata della prima generazione di stelle, interagendo con il gas neutro presente nello spazio cosmico, provocò una nuova separazione del gas nei suoi costituenti, essenzialmente protoni e elettroni, riportandolo così allo stato ionizzato.
]]>
</testo>
</articolo>
<articolo>
<titolo>
<![CDATA[ È pronta la prima mappa dell'attività dei geni ]]>
</titolo>
<testo>
<![CDATA[
CONOSCERE meglio malattie come il diabete, l'ipertensione e l'Alzheimer. Capire cosa rende diversi i tessuti come pelle e sangue. Sono solo alcune delle possibili applicazioni della mappa dell'attività dei geni frutto del programma chiamato Roadmap dell'Epigenetica e pubblicata in 24 articoli sulle riviste del gruppo Nature. Si tratta di un grande passo avanati nello studio della genetica, il più grande dal 2000 anno in cui fu aperto il "libro del Dna". Anche se il Dna è lo stesso in tutte le cellule, in ognuna di esse i geni possono "farsi sentire" in modo più forte, o essere più silenziosi, proprio come accade quando le orchestre danno più o meno risalto a ciascuno strumento nell'eseguire una stessa sinfonia. È grazie a questo diverso modo di "modulare" il Dna che una cellula del cuore è diversa rispetto a una cellula del cervello. Ogni cellula utilizza infatti il Dna in modi diversi. Capire quando e come i geni entrano in attività è stata la sfida della genetica degli ultimi 15 anni, da quando cioè è stato aperto per la prima volta il libro della vita, con il sequenziamento del genoma umano. Conoscere il modo in cui i geni possono modulare la loro attività è cruciale per risalire all'origine di numerose malattie. Finora, sono state identificate le varianti genetiche associate a 58 tratti che regolano particolari regioni del genoma. Per esempio, i tratti relativi all'altezza sono attivi nelle cellule staminali, mentre in alcuni tipi di cellule immunitarie entrano in gioco altre varianti associate con diabete di tipo 1, artrite reumatoide e sclerosi multipla. Nel cuore, poi, sono attive le varianti associate all'ipertensione, mentre nel fegato quelle collegate a colesterolo. La mappa dell'attività dei geni è inoltre uno strumento senza precedenti per capire che cosa, a livello molecolare, rende così diversi i tessuti, come la pelle e il sangue, o i tipi di cellule. In terzo luogo riconoscere il particolare "timbro" della sinfonia dei geni in ciascuna cellula potrebbe diventare una sorta di "impronta digitale" per identificare le diverse cellule.
]]>
</testo>
</articolo>
<articolo>
<titolo>
<![CDATA[ Sesso, 50 anni insieme e la passione si riaccende ]]>
</titolo>
<testo>
<![CDATA[
SE in camera da letto con il vostro partner è calma piatta, non vi preoccupate. Anzi, il segreto è pazientare: secondo uno studio della Louisiana State University, della Florida State University e della Baylor University, superato il traguardo dei 50 anni insieme, la passione nella coppia si riaccende. L'altalena del sesso nel corso del matrimonio, infatti, ha un andamento abbastanza sorprendente: nei primi anni la passione porta a ritmi più frequenti, poi questi si dilatano fisiologicamente con gli anni. Fino a riaccendersi dopo il giro di boa dei 50 anni insieme. Non solo, a sorpresa le persone che restano sposate una sola volta fanno sesso più spesso, alla lunga, di chi va all'altare più volte. Lo assicurano i ricercatori che hanno pubblicato i risultati del loro lavoro su Archives of Sexual Behavior.  Gli scienziati hanno analizzato il termometro della relazione coniugale e dei rapporti sessuali tra 1. 656 adulti sposati tra i 57 e gli 85 anni. Ebbene, pur segnalando questo curioso ritorno di fiamma dopo 50 anni di matrimonio, gli studiosi ammettono che le coppie interessate dal fenomeno - e dunque in grado di resistere insieme mezzo secolo - sono relativamente poco numerose. A incuriosire i ricercatori, che pensano già a un futuro progetto di ricerca, sono però le motivazioni alla base dei risultati emersi. Se il sesso diventa sempre meno una novità nel corso del tempo, e la frequenza dei rapporti tende con gli anni a diminuire, "può darsi che la solidità di una coppia contribuisca a" creare un clima piccante, riaccendendo alla lunga la passione, ipotizza Samuel Stroope, ora assistente di sociologia presso la Louisiana State University.  "Invecchiare in coppia, con l'esperienza e la conoscenza dell'altro che ne derivano, può svolgere un ruolo" nell'andamento dell'intimità, dice lo studioso. "Si è in grado di conoscere il partner e di investire su di lui nel corso del tempo. Si può avere un più alto livello di fiducia in lui o in lei, se si sente che un marito o una moglie non hanno intenzione di andare da nessuna parte e ci staranno accanto", aggiunge. Una serie di elementi che spingerebbero a investire nel rapporto, anche "dal punto di vista sessuale".  Quanto al motivo che porta i risposati ad avere rapporti meno frequenti rispetto alle persone che hanno detto un solo sì, Stroope fa delle ipotesi: "Può darsi che coloro che sono stati già sposati con qualcuno in passato non sentano un forte senso di permanenza o di investimento duraturo" con le nuove nozze, dice il ricercatore. Insomma, la consapevolezza della caducità di una storia d'amore potrebbe influire anche sulla sessualità della coppia risposata. Nonostante gli stereotipi, concludono gli autori, questa ricerca mostra che una regolare attività sessuale rimane un elemento importante della vita di molti adulti e anziani, in barba agli acciacchi e al passare degli anni.
]]>
</testo>
</articolo>
<articolo>
<titolo>
<![CDATA[ Amore, la matematica svela il segreto della coppia ]]>
</titolo>
<testo>
<![CDATA[
LONDRA - Uno più uno uguale due: su questo siamo d'accordo. E allora perché non cercare la formula dell'amore perfetto nella matematica? È quello che ha fatto Hannah Fry, che proprio la scienza di Archimede insegna allo University College London, una delle più prestigiose università britanniche
]]>
<![CDATA[
. Solo che stavolta, invece di un libro accademico, ne ha scritto uno per le masse: The Mathematics of Love, arrivando opportunamente in libreria alla vigilia di San Valentino. Troverò il partner perfetto? Durerà la mia relazione? Sono le domande che si fanno tutti, non solo intorno al 14 febbraio. La ricercatrice inglese offre risposte apparentemente inconsuete, ma basate su algoritmi, statistiche e calcolo della probabilità. La Bbc le riassume così: esibite quello che sareste tentati di nascondere, andate in cerca dell'anima gemella anziché aspettare che venga a cercarvi e se appena non vi va qualcosa dell'altro/a, ditelo, arrabbiatevi, litigate, invece di lasciar correre. Il Sunday Times, che ha intervistato l'autrice, si concentra piuttosto su un singolo dato del suo studio: l'amore ideale arriva mediamente dopo che ne sono stati scartati quattro. L'uomo o la donna giusti, insomma, sono probabilmente la relazione numero cinque della nostra vita. Possono sembrare suggerimenti da baci Perugina, eppure sono fondati sui numeri, non sulle chiacchiere. Christian Rudder, matematico di professione e fondatore del sito per cuori solitari OkCupid, ha collezionato e analizzato per dieci anni i dati dei single che si sono rivolti alla sua agenzia per trovare compagnia. Così ha scoperto che non sono le persone più belle, o perlomeno quelle che mettono le foto più belle sul sito, a ricevere più richieste di fare conoscenza. I più popolari sono coloro che manifestano sicurezza e che esibiscono quasi orgogliosamente aspetti fisici o caratteriali che possono sembrare un difetto: un vistoso tatuaggio, la pancetta, la calvizie incipiente. "I troppo belli intimoriscono", riporta il libro, "statisticamente quello che attrae è l'originalità e la sincerità". Un altro consiglio può apparire ovvio, ma è rinforzato dalle cifre: se a un party aspettate che qualcuno vi rivolga la parola, state perdendo tempo, dunque datevi una mossa. L'algoritmo di Shapley è della stessa opinione: il maschio o la femmina che va in cerca di un compagno/a riceverà più rifiuti e delusioni di chi aspetta di essere cercato o si affida al destino, ma ha molte più possibilità di incontrare la persona giusta. Altri due studiosi, John Gottman e James Murray, hanno applicato un modello matematico ai bisticci, accorgendosi di un paradosso: le coppie che non hanno mai discussioni sono quelle che poi esplodono più facilmente, avendo accumulato rancore e insoddisfazione per anni, per cui quando il litigio scoppia diventa irreparabile e porta dritto al divorzio. Invece quelle che usano i piccoli e grandi conflitti quotidiani come una valvola di sfogo hanno percentualmente più chances di restare insieme. Forse bastava uno psicologo per spiegarlo, o quella vecchia canzoncina: l'amore non è bello se non è litigarello. Ma se lo dice anche l'aritmetica deve essere vero. Infine, il "quinto partner": se si è destinati ad avere dieci relazioni nella vita (media verosimile, in base ai sondaggi), quella con più probabilità di essere giusta e durevole è la quinta, dopo che si sono scartate il 38 per cento (facciamo cifra tonda con il 40) delle esperienze precedenti. "L'avessi saputo prima, magari avrei un marito migliore", scherza l'autrice. E se le sue regole dell'attrazione non vi convincono, potrete sempre dire: credevo fosse amore ed era solo un'equazione.
]]>
</testo>
</articolo>
<articolo>
<titolo>
<![CDATA[
Scienza in camera da letto, gli effetti del sesso sul cervello
]]>
</titolo>
<testo>
<![CDATA[
E' come una droga perché agisce sugli stessi circuiti cerebrali attivati da cocaina, caffeina, nicotina e cioccolato. E' calmante, antidepressivo, antidolorifico e, almeno in ratti e topi, alleato della memoria. Però può anche scatenare attacchi di 'mal di vivere' è e amnesie transitorie. E nel maschio ha un potere soporifero. Questi gli effetti del sesso sul cervello, 8 quelli noti al momento, passati in rassegna dal giornale Time, mentre si avvicina l'appuntamento con San Valentino. "Capire come l'attività sessuale agisca a livello neurologico può aiutare e far luce anche su altri aspetti di salute. Ma portare avanti questo genere di studi non è la cosa più semplice, quindi la ricerca in questo campo è ancora in fase di sviluppo", spiega Barry R. Komisaruk, docente di psicologia alla Rutgers University di Newark in New Jersey, Usa. "Gli scienziati stanno però iniziando a svelare il mistero". Ecco, dunque, cosa si sa per ora. E' come una droga. Fare sesso fa sentire bene, conferma la scienza. E' per questo che vogliamo farlo, che ci piace un sacco e dedichiamo tanto tempo alla 'caccià di un partner. La sensazione di piacere che un rapporto genera è in gran parte legata al rilascio di dopamina, il neurotrasmettitore che attiva nel cervello i centri della ricompensa ed è coinvolto nella dipendenza da alcune sostanze o droghe. "Assumere cocaina e fare sesso non dà esattamente la stessa sensazione - precisa Timothy Fong, docente di psichiatria alla David Geffen School of Medicine dell'Università della California di Los Angeles - ma le 2 cose coinvolgono le stesse regioni cerebrali, così come aree differenti". E Komisaruk ricorda che "anche caffeina, nicotina e cioccolato accendono la 'centrale cerebrale della gratificazione". Agisce come un antidepressivo. Uno studio su 300 donne, condotto nel 2002 dall'Università americana di Albany, ha evidenziato come - al netto di possibili fattori confondenti, quali vivere un rapporto stabile o assumere contraccettivi orali - quelle che avevano rapporti sessuali senza utilizzare il preservativo soffrivano meno di sintomi depressivi rispetto a quelle che usavano il condom. I ricercatori hanno ipotizzato che varie sostanze contenute nel liquido seminale, per esempio estrogeni e prostaglandine, abbiano proprietà antidepressive. Un'informazione che gli scienziati consigliano di sfruttare solo all'interno di una relazione consolidata. In tutti gli altri casi meglio non dimenticare il profilattico: "Ci sono altri modi per migliorare l'umore, ma nessun altro per evitare malattie sessualmente trasmesse", ricordano gli esperti. Può deprimere. E' antidepressivo, ma può anche scatenare l'effetto opposto. Esiste infatti una sorta di 'depressione post-sesso', in gergo tecnico disforia postcoitale, sperimentata da circa un terzo delle partecipanti a uno studio scientifico che riferivano di aver provato una sensazione di tristezza nel dopo-rapporto. La natura della relazione potrebbe incidere, ma questa forma di 'blues' resta un giallo da chiarire. Allevia il dolore. Mal di testa? Il sesso non va evitato, ma fatto. Fa crollare uno dei più classici 'alibi della nonna uno studio tedesco in cui il 60% dei partecipanti che soffrivano di emicrania, e il 30% dei pazienti con cefalea a grappolo, se avevano un rapporto sessuale durante un attacco riportavano una remissione totale o parziale del dolore. Altre ricerche hanno dimostrato che, nelle donne, stimolare l'area del punto G aumenta la soglia del dolore. L'effetto potrebbe essere legato all'ossitocina, il cosiddetto 'ormone delle coccole', dice Beverly Whipple, docente della Rutgers University, che ha indagato sul tema. Può azzerare la memoria. Ogni anno quasi 7 persone su 100 mila sperimentano la cosiddetta 'amnesia globale transitoria', un'improvvisa e temporanea perdita dei ricordi non attribuibile a un problema neurologico. Un rapporto sessuale particolarmente vigoroso, così come stress, dolore, lesioni minori alla testa, alcune procedure mediche e tuffi nell'acqua bollente o ghiacciata possono scatenare questa condizione. La 'tabula rasà dura da pochi minuti a poche ore, un periodo durante il quale è impossibile non sono ricordare eventi molto recenti, ma anche immagazzinare nuovi ricordi. Per fortuna passa, senza conseguenze. Ma può anche migliorare la memoria. Ma la memoria il sesso può anche migliorarla. O almeno così sembra da studi condotti sui roditori in laboratorio. Un lavoro del 2010 ha confrontato ratti ai quali veniva permesso un solo rapporto sessuale con ratti che facevano 'sesso cronico' (una volta al giorno per 14 giorni consecutivi), e nel secondo gruppo si è osservata la crescita di più neuroni nell'ippocampo, regione del cervello associata alla memoria. I risultati sono stati confermati da un'altra ricerca sui topi, ma sono tutti da verificare nell'uomo. Può calmare. Nello stesso studio sui ratti, gli animali che facevano sesso per più giorni sono risultati meno stressati e questo sembra funzionare anche negli esseri umani: una ricerca ha dimostrato che appena dopo aver fatto sesso le persone riescono a rispondere meglio a situazioni di forte tensione emotiva come parlare in pubblico. L'effetto è collegato alla riduzione della pressione arteriosa. Può far venire sonno. Il sesso, infine, fa venire sonno. Al maschio più che alla donna. Secondo i ricercatori questo effetto-torpore è legato alle conseguenze dell'eiaculazione sulla corteccia prefrontale, che dopo aver raggiunto l'acme del piacere sembra 'spegnersi'. Questo fatto, unito al rilascio di ossitocina e serotonina, potrebbe spiegare perché l'uomo crolla esanime dopo un rapporto. Le donne sanno bene che capita e ora potranno anche capire il perché.
]]>
</testo>
</articolo>
<articolo>
<titolo>
<![CDATA[
Spazio, Curiosity ha trovato un nuovo minerale su Marte
]]>
</titolo>
<testo>
<![CDATA[
CONTINUA il viaggio sul Pianeta rosso del rover laboratorio della Nasa, Curiosity. La sua esplorazione è iniziata nell'agosto 2012 e si sta concentrando sull'esplorazione del grande cratere Gale. Ora il rover ha raccolto e iniziato l'analisi del suo secondo campione di roccia marziana, che sembra essersi formata in un ambiente lacustre più acido rispetto al sito precedente. A riportarlo è la Nasa sul suo sito. Curiosity ha raggiunto la base del Monte Sharp su Marte cinque mesi fa dopo un lungo peregrinare, prelevando un campione di suolo da un sito denominato "Confidence Hills". La scorsa settimana il trapano del grande robot marziano è entrato di nuovo in funzione, su una roccia stratificata chiamata "Mojave 2". A causa della fragilità della roccia, è stato necessario utilizzare una tecnica di perforazione con martellate meno energiche. Una prima analisi sui minerali che compongono il campione, effettuata con lo strumento CheMin all'interno di Curiosity, mostra una notevole quantità di jarosite, un minerale ossidato che contiene ferro e zolfo che si forma in ambienti acidi. "La nostra valutazione iniziale di quest'ultimo campione indica che contiene molta più jarosite rispetto al campione di Confidence Hills", commenta David Vaniman, vice responsabile dello strumento CheMin. Il che significa che i minerali di Mojave 2 si sono formati in presenza di acque più acide rispetto a Confidence Hills. Gli scienziati non possono però ancora dire se fossero acque che permeavano l'ambiente in cui si sono depositati i sedimenti da cui è costituito il rilievo, oppure un fluido che ha imbevuto il sito solo dopo. Entrambi i siti campionati da Curiosity si trovano in un affioramento chiamato "Pahrump Hills", e secondo il team della missione Curiosity la genesi di questa montagna può essere dovuta a sedimenti depositati in una serie ripetuta di riempimenti ed essiccazioni di bacini lacustri.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Cultura</nome>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Scuola</nome>
<articolo>
<titolo>
<![CDATA[
Scuola, Giannini: "Assunzioni solo per concorso pubblico". Renzi contestato dai precari: "Stiamo facendo nuove regole"
]]>
</titolo>
<testo>
<![CDATA[
ROMA - "Assunzioni nella scuola solo per concorso pubblico. Via la babele di graduatorie che sembravano accontentare tutti, ma non accontentavano nessuno". E' iniziata con un annuncio del ministro Stefania Giannini l'evento del Pd per presentare "La scuola cambia, cambia l'Italia", organizzato per festeggiare il primo anno del governo del premier Mattero Renzi. Un grande meeting che ha visto come protagonista anche Renzi. Un evento mediatico nel quale non sono mancate alcune contestazioni. Quando Renzi ha incominciato a parlare è stato interrotto da un gruppo di insegnanti precari. Le proteste. "Sono un insegnante precario,anch'io sono iscritto al Pd e voglio dire la mia davanti a tutti", ha detto uno di loro. "Lo so che gli addetti ai lavori non si fidano più della politica. La frustrazione porta gli insegnanti a non crederci più, nello Stato - ha replicato Renzi - . Siamo nell'imminenza di un momento molto importante dal punto di vista normativo: stiamo per riscrivere le regole sulla scuola". E la prossima tappa del calendario del governo sarà la Rai. "Senza la riforma della Rai, che non vuol dire cambiare palinsesto, non siamo nelle condizioni di fare alcun investimento educativo. A marzo si parte", ha sottolineato il premier che sulle nuove norme ha puntualizzato: "Ascoltare tutti non vuol dire non fare più niente, sennò è paralisi, palude, lo stesso atteggiamento che ha bloccato l'Italia per 20 anni e che non consentiremo che continui". Scuola, Giannini: "Assunzioni solo per concorso" Un ponte con il mondo del lavoro. Fondamentale per il governo il collegamento con il mondo del lavoro. Sull'alternanza scuola lavoro "dobbiamo uscire dall'occasionalità per mettere in atto il più grande sforzo finanziario e di semplificazione mai fatto", ha detto il ministro. Giannini ha quindi lanciato un messaggio agli imprenditori e agli studenti: "Ai primi - ha detto - ricordo che portare in azienda un giovane e non è un costo ma un investimento per l'azienda e quindi per il futuro del paese. Ai giovani - ha aggiunto - voglio dire che misurarsi con un lavoro durante il corso di studi e un' esperienza di completamento delle vostre coerenze, un esperienza essenziale che arricchisce la vostra formazione". La contestazione al ministro. Giannini ha quindi sottolineato che il progetto del governo prevede anche il potenziamento di alcuni insegnamenti, come Lettere e Matematica  ma anche Arte, Musica, le Lingue straniere. E ancora attenzione sarà data alla scuola digitale e al 'sostegno'. Su quest'ultimo punto ha commentato il  caso del bambino autistico lasciato solo in aula a Valmontone, vicino Roma. "Le stanzette del silenzio degli innocenti nella Buona Scuola non ci saranno, non avranno spazio". Un lungo discorso che è stato interrotto da un insegnante presente in platea, ha gridato:  "Ministro, abrogate la riforma Gelmini. No alle classi pollaio!". La scuola come bellezza. "La scuola deve essere bellezza. E' l'eros che muove le cose. A scuola non ci si deve 'spallare', non ci si deve annoiare!", ha detto l'ex ministro dell'Istruzione, presidente del comitato per l'insegnamento della musica, Luigi Berlinguer, prendendo la parola all'iniziativa. Un intervento, al termine del quale Berlinguer ha ricevuto l'abbraccio del presidente del Consiglio Renzi.
]]>
</testo>
</articolo>
<articolo>
<titolo>
<![CDATA[
Crowdfunding, su Rep@Scuola il finanziamento dal basso per i progetti dei ragazzi
]]>
</titolo>
<testo>
<![CDATA[
Progetti, idee e iniziative. Micro-finanziamenti che trasformano brillanti idee in realtà concrete. La scuola riparte dal crowdfunding. Prende il via la piattaforma di crowdfunding didattico riservata alle scuole partecipanti a Repubblica@scuola. Un'occasione per mettere insieme la partecipazione attiva dei cittadini con i bisogni delle scuole italiane. IL CROWDFUNDING DI REP@SCUOLA: PARTECIPA ANCHE TUL'iniziativa, raggiungibile al link www. eppela. com/ita/repubblicascuola, viene realizzata con la collaborazione di Eppela, leader italiano del crowdfunding reward-based, ovvero ricompense in cambio di offerte economiche. Da oggi gli insegnanti e gli alunni delle scuole medie e superiori iscritte a Repubblica@Scuola potranno divenire protagonisti e ideatori di progetti e potranno finalmente trovare il sostegno economico di cui necessitano grazie al "finanziamento dal basso". Un booktrailer per un megabook Repubblica@Scuola, il progetto didattico di Repubblica. it che ad oggi coinvolge circa 300 mila studenti, si arricchisce di una nuova opportunità per le scuole iscritte. La piattaforma del crowdfunding arriva dopo le Rep@Conference, l'esperimento innovativo che sta portando nelle classi delle scuole italiane importanti esponenti del mondo della cultura, dello spettacolo, dello sport, per esclusive lezioni dedicate agli studenti e a tutti i lettori in diretta sul nostro portale. L'iniziativa del crowdfunding arriva in un periodo in cui il sistema scolastico è messo duramente alla prova, a causa della scarsezza di fondi che le istituzioni destinano all'istruzione e il finanziamento dal basso rispecchia l'idea di una scuola all'insegna della legalità e della meritocrazia. Saranno i sostenitori a decretare, attraverso le offerte, la bontà o meno del progetto proposto. Gli ideatori dei progetti riceveranno consigli e un supporto da parte di un team dedicato di Eppela. Necessaria per la buona riuscita del progetto, al quale sarà associato un preciso budget che varia a seconda dell'entità dello stesso, sarà la capacità dei piccoli progettisti di fare passaparola sia online che offline. In tale modo, gli studenti saranno sollecitati a un utilizzo responsabile e costruttivo del web, elemento già di per sé altamente educativo. Il primo progetto, pubblicato proprio in queste ore, arriva dal Liceo Scientifico Tito Lucrezio Caro di Cittadella in provincia di Padova. I ragazzi e i docenti vogliono misurarsi con le nuove modalità della comunicazione e realizzare un booktrailer per un libro che intendono presentare al Festival della Letteratura di AsoloLibri. Un modo, per gli autori del progetto, per aprire "un confronto diretto tra il mondo della scuola e la letteratura contemporanea: non ci limiteremo a leggere le pagine di uno scrittore dei nostri giorni, ma riceveremo dalle sue stesse mani le chiavi di lettura e i segreti sottesi a quella scrittura".
]]>
</testo>
</articolo>
<articolo>
<titolo>
<![CDATA[
Scuola, gli alunni stranieri sono per la prima volta più di 800mila
]]>
</titolo>
<testo>
<![CDATA[
La presenza di alunni stranieri nelle classi italiani supera per la prima volta le 800mila unità, ma il boom degli ultimi anni è solo un ricordo. Quello che è stato un tumultuoso incremento, anno per anno, del numero di allievi con cittadinanza non italiana nelle scuole nostrane è un fenomeno ormai virtualmente consolidato e per la politica è tempo di bilanci e decisioni importanti. Una riguarda la 'Buona scuola' del governo Renzi che dovrebbe aggiungere al lungo elenco delle classi di concorso anche l'italiano per stranieri: L2 è il suo codice in burocratese scolastico. Ma andiamo con ordine. Nel corso della due giorni svoltasi a Roma su "Le scuole in contesti multiculturali: promuovere e governare l'integrazione", sono stati presentati i dati sugli alunni stranieri relativi all'anno scolastico 2013/2014. Per la prima volta, la presenza straniera tra i banchi delle scuole italiane ha superato le 800mila unità, un traguardo impensabile soltanto qualche anno fa, quando all'alba del nuovo millennio - nel 1999/2000 - gli allievi con cittadinanza non italiana erano appena di 119. 679. E, in percentuale, l'incidenza era di 1,5 alunni su cento frequentanti. Nel 2013/2014 siamo a quota nove su cento presenti in classe. Da allora il loro numero è cresciuto a ritmi sostenuti: all'inizio, del 16 per cento all'anno, poi del 10 per cento. Per calare al sette per cento nel 2009/2010 e al quattro per cento nel 2012/2013. Ma nell'ultimo anno censito, si è registrato un incremento del due per cento con un aumento di figli di stranieri di appena 16mila unità: il minimo dal 2000 ad oggi. Segno di un fenomeno che sembra ormai stabilizzato. Chi aveva pronosticato il sorpasso nel giro di pochi anni dovrà rivedere le proprie stime. Mentre a viale Trastevere ci si sta attrezzando per migliorare l'integrazione scolastica degli alunni non italiani. Al punto che l'integrazione linguistica e culturale degli studenti figli di migranti sarà uno "dei punti cardine del decreto 'La Buona Scuola'", afferma il ministro dell'Istruzione Stefania Giannini. Perché "la scuola è la base, la cornice ideale per diventare cittadini sostanziali. E noi stiamo andando in questa direzione". "Vogliamo fornire alle istituzioni scolastiche - aggiunge  - gli strumenti scientifici, didattici e organizzativi adeguati e dare centralità alla formazione linguistica perché la lingua è passaporto di comunicazione e integrazione". Il dossier curato dall'Ismu - la Fondazione Iniziative e studi sulla multietnicità - ha messo in luce anche altri aspetti. Le scuole con un numero di alunni stranieri superiore al 15 per cento sono due su dieci. E si trovano disseminate soprattutto nelle regioni settentrionali. Ma oltre metà - il 51,7 per cento - della presenza straniera nelle scuole del Belpaese lo è soltanto sulla carta, perché si tratta di stranieri nati in Italia. Un popolo di 415. 283 bambini e ragazzi che, in parecchi casi, parlano perfettamente i mille dialetti degli angoli più nascosti d'Italia e che sovente parlano più lingue, perché i genitori hanno voluto insegnare loro la lingua del Paese d'origine per non fare disperdere le radici. Resta comunque il fatto che gli alunni stranieri nati all'estero scontano un gap che li colloca in fondo alle classifiche degli apprendimenti. Si tratta spesso dei soggetti più deboli che la 'Buona scuola' vuole sostenere con l'introduzione capillare della lingua L2.
]]>
</testo>
</articolo>
<articolo>
<titolo>
<![CDATA[
Giovani ricercatori, 5250 progetti al palo per il bando Sir che non parte. Tweet collettivo per Renzi
]]>
</titolo>
<testo>
<![CDATA[
ROMA - Stamattina il premier Matteo Renzi riceverà sul profilo Twitter del governo un appello "social": un tweet collettivo indirizzato a lui in persona con l'hashtag #albandolaricerca. Ci sarà scritto: Caro @matteorenzi, @SteGiannini non risponde e noi continuiamo ad abbandonare l'Italia #albando
]]>
<![CDATA[
laricerca #bandoSIR. Sotto ci sono, virtualmente, le firme di migliaia di giovani ricercatori italiani in attesa di sapere qualcosa sul bando Sir, emanato il 23 gennaio 2014 dal Miur.  Speranzosamente intitolato alla "Scientific Independence of young Researchers", il bando ha l'obiettivo di sostenere i giovani ricercatori nelle fasi iniziali "della propria attività di ricerca indipendente". Oltre 47 sono i milioni di euro a disposizione per studiosi under 40, con un dottorato conseguito negli ultimi sei anni, per progetti di tre macroaree (Scienze della vita, Scienze fisiche e ingegneria, Scienze umanistiche e sociali). Il ministero, allora guidato da Maria Chiara Carrozza dichiara di ispirarsi agli "Starting Grants" dell'European research council (Erc), bandi europei tra i più selettivi e prestigiosi. Una novità nel panorama italiano dove la fuga dei cervelli è effetto della cronica scarsità di finanziamenti, di un sistema "feudale" che spesso taglia le gambe a iniziative realmente indipendenti. A riprova delle buone intenzioni, i progetti Sir devono essere presentati in inglese; a valutarli, chiarisce il bando, saranno esperti scelti in una rosa di nomi proposta proprio dall'Erc: questo a tutela dell'imparzialità della selezione, ispirata esclusivamente a criteri di eccellenza. In meno di due mesi (il bando si chiude il 13 marzo 2014) piovono sul Miur oltre 5250 progetti. A riprova della cronica fame di fondi che affligge i ricercatori italiani. Il limite di risorse è di un milione a progetto, il che vuol dire che, se tutti hanno puntato al massimo, neanche uno su cento sarà finanziato. Ma il bando non è ancora chiuso che arriva il primo intoppo: solo il 25 febbraio 2014, con un mese di ritardo, il Miur chiede all'Erc i nomi dei valutatori. A metà luglio la risposta dell'ente europeo: la richiesta italiana è impossibile da soddisfare. A settembre, il ministero è costretto a modificare il bando per decreto: errata corrige, i valutatori saranno italiani, ma pur sempre di altissimo livello. Una novità che espone il Sir a ricorsi e impugnazioni, getta un'ombra sull'effettiva imparzialità dei valutatori, rende quantomeno inutile la stesura dei progetti in inglese. Ma pazienza: i 47 milioni sono lì che aspettano. I "giovani scienziati" anche. Il primo effetto del pasticcio è il clamoroso ritardo nella valutazione: i comitati di selezione si insediano il 20 ottobre, 9 mesi dopo l'uscita del bando. Il ministero assicura che la prima fase di selezione (che si svolge solo sul "summary" dei progetti, 4mila battute spazi inclusi) si chiuderà entro fine anno. Dopo, il nulla. Ma da febbraio, ogni lunedì, migliaia di ricercatori si collegano affannosamente al sito del Sir (sir. miur. it) in attesa dei comunicati che i solerti tecnici del ministero pubblicano sullo stato di avanzamento della selezione. Testi che sono tutto un programma. 2 febbraio. "Risulta definitivamente valutato quasi il 90 dei 5. 250 progetti presentati. Per i rimanenti progetti continuano a manifestarsi ritardi soltanto nel 3% dei casi (. .. ). Continua l'attività di sollecito, da parte di MIUR e CINECA, nei confronti dei revisori che debbono completare le loro valutazioni". 9 febbraio. La valutazione è "praticamente completata. I ritardi nella conclusione delle valutazioni riguardano ormai soltanto una quarantina di progetti (. .. )". Di fronte alla lacunosità delle informazioni, a espressioni approssimative come "il 90" (senza neppure il simbolo "%"), "praticamente completato", "una quarantina", gli (aspiranti) young researchers fanno un salto sulla sedia. La settimana scorsa quattrocento di loro, riuniti in un gruppo su Facebook, prendono carta e penna e scrivono al ministro Giannini. Nella lettera, oltre a denunciare la "gestione assolutamente non professionale" del concorso, chiedono notizie della versione "senior" del Sir, cui dovevano essere riservati 53 milioni di euro. E del nuovo bando, quello 2015, del quale parimenti non si ha notizia. "Questione delicata", spiegano, "visto che alcuni di noi, se il bando 2015 dovesse 'saltare', potrebbero non avere più i requisiti (di età, 'anzianità' del titolo o entrambi)" per partecipare al successivo. E non rinunciano a confronti impietosi: "al bando per le European Fellowships Marie Curie  -  altre borse europee molto prestigiose  -  che scadeva l'11 settembre 2014, è servito meno tempo per pubblicare i risultati definitivi della selezione", benché il numero dei candidati fosse addirittura maggiore: 6425. Lunedì16 febbraio il sito del Sir è preso di nuovo d'assalto. La lettera, il tam tam sui social network: i 5250 "principal investigator" (e alle loro spalle almeno altrettanti componenti di ciascun gruppo di ricerca) sono certi che la pressione mediatica avrà effetto. Ma il comunicato del Miur, on line dal pomeriggio, è di nuovo una doccia fredda: "Restano ormai soltanto 21 progetti per i quali continuano a manifestarsi dei ritardi. Tuttavia, nel frattempo, essendo ragionevole prevedere la conclusione di tutte le valutazioni entro dieci giorni, sono stati avviati i contatti per fissare le riunioni finali dei singoli Comitati di Selezione. Tali riunioni si svolgeranno tra il 27 febbraio e il 2 marzo". Spunta dal nulla, quindi, un ulteriore step. Riunioni in cui la valutazione dei "summary" sarà ridiscussa in discussione prima di essere resa nota. E dopo il 3 marzo nulla sarà finita: per i fortunati che rientreranno nella "fascia A" si dovrà aspettare la valutazione complessiva. Cui seguirà (nel 2016?) la fase delle interviste per definire l'effettiva entità dei fondi da erogare. Su internet i commenti sono i più disparati. Si va da chi propone di abbandonare in massa il concorso per dare un segno d'indignazione a chi si prende gioco degli esperti di comunicazione del ministero: "Non posso fare il comunicato, devo finire un livello in Candy Crush Saga". Da chi adotta l'approccio logico-matematico, tentando di calcolare la progressione del numero di progetti ancora in ritardo in base alla legge di Decay, all'inguaribile ottimista: "Sono sempre più convinto che abbiano fatto correggere i progetti per intero, è matematicamente impossibile che abbiano impiegato 4-5 mesi per leggere degli abstract". E c'è persino chi, prima di partire per l'estero, si è tolto la soddisfazione di scrivere una mail al Miur. Contenuto? "Vergognatevi, io vado a lavorare in Svizzera". In serata, una prima risposta del Miur. "Siamo al lavoro per chiudere rapidamente valutazione progetti". Il Ministero dell'Istruzione, dell'Università e della Ricerca è al lavoro per completare rapidamente la valutazione degli oltre cinquemila progetti arrivati in risposta al Bando 'Sir' (Scientific Independence of young Researchers) dedicato ai ricercatori under 40 ed emanato nel gennaio del 2014. Il bando ha subito una modifica, per quanto riguarda la parte sui valutatori internazionali, lo scorso settembre.   La prima fase di valutazione, necessaria per scremare i progetti sulla base degli abstract sintetici, è in corso di completamento. Subito dopo si aprirà la seconda fase della valutazione che il Miur intende completare entro fine aprile. A seguire si svolgeranno le audizioni dei vincitori del finanziamento per l'assegnazione delle risorse".
]]>
</testo>
</articolo>
<articolo>
<titolo>
<![CDATA[
La storia di Luigi Milana, lo 'studente' dei record: a 81 anni consegue la sesta laurea
]]>
</titolo>
<testo>
<![CDATA[
PADOVA - Luigi Milana è un tranquillo signore di 81 anni che il prossimo 11 Marzo si appresta a conseguire la sesta laurea con una tesi in Storia del Cristianesimo antico e medievale dal titolo "Colombano e la 'peregrinatio pro Christo' nel monachesimo irlandese", nella facoltà di Scienze delle Re
]]>
<![CDATA[
ligioni dell'Università di Padova (corso interateneo con la Cà Foscari di Venezia) . Diventerà dottore magistrale per la quarta volta. Milana, che è nato e vive a Pontelongo in provincia di Padova, non è il primo a realizzare il sogno di indossare la corona di alloro a 80 anni. E' certo l'unico però ad aver inanellato uno dietro l'altro così tanti titoli di studio, tutti (tranne la prima laurea, ottenuta a 53 anni) conquistati dopo la pensione. E non solo: perché in questa carriera accademica cominciata un po' per caso, Milana si è anche permesso  -  a 73 anni  -  uno stop: gli era stato proposto un anno di assegno di ricerca. Il dottore infatti è ormai un esperto di Cartesio, filosofo che ha affrontato sia nella sua tesi di laurea magistrale in Filosofia (2005) che in quella in Storia contemporanea (2006), e il suo contributo è stato richiesto dal professor William Shea, il titolare della cattedra galileiana all'Università di Padova. Un riconoscimento esimio, che però non ha frenato la corsa di Milana alla successiva laurea magistrale che è arrivata nel 2009, in Scienze storiche. Che Milana non sia uno studente come tutti gli altri dovrebbe a questo punto essere chiaro, ma mancano ancora due particolari per inquadrare il personaggio: a partire dalla sua prima laurea in Lettere - quando ancora vigeva il "vecchio ordinamento" - si è sempre laureato in anticipo sui tempi. Addirittura, è stato il primo laureato magistrale dell'Università di Padova in Filosofia: il biennio specialistico era stato attivato da poco tempo, e l'allora settantenne Milana superò in corsa tutti i giovani laureandi. Ha concluso il percorso di primo livello il 5 febbraio del 2004 e il 6 febbraio del 2005, cioè esattamente un anno dopo, ha discusso la tesi "La religiosità nella filosofia di Cartesio". Ultima nota: nel suo curriculum conta solo due 106 (nella laurea vecchio ordinamento e in quella di primo livello). Poi è tutto uno scrosciare di 110 e 100 e lode. Da dove arriva questo "fenomeno"? Milana è innanzitutto una persona con una volontà di ferro, da sempre. Una volontà temprata in giovane età da esperienze durissime: nel '38 suo padre, militare italiano, muore a Mogadiscio. Nel '44 sua madre muore nel bombardamento di Pontelongo. Milana cresce nel collegio Berto Barbarani di Verona. "Mi è mancato l'affetto di una famiglia, ma gli anni di Verona per me sono stati straordinari". Di quegli anni "bellissimi" Milana ricorda le mille attività e la tanta fame: "Giocavo a calcio e me la cavavo bene, facevo atletica, studiavo. Da mangiare, per me, era sempre poco". Le scelte del giovane Milana sono sempre semplici, e ponderate: "Mi iscrivo all'Istituto tecnico Galileo Ferraris di Verona e tutti volevano diventare periti elettrotecnici. Ma a me non piace la confusione: e così mi sono iscritto a meccanica. Mi piaceva, e soprattutto eravamo in 18". Dopo il diploma vorrebbe laurearsi in ingegneria. Ma allora per accedere all'università bisognava provenire da un percorso liceale, altrimenti occorreva sostenere degli esami integrativi. E poi, una volta all'università, bisognava seguire obbligatoriamente le lezioni. Milana non poteva permetterselo: doveva lavorare. Così accetta di buon grado quello che sembrava il suo destino: trova un posto prima nello zuccherificio di Pontelongo e poi sbarca ai cantieri navali di Venezia, dove resta per 25 anni. Da perito tecnico diventa capo di vari dipartimenti. Sotto di lui avrà anche ingegneri, con quella laurea in tasca che lui aveva sognato. La sua vita è stata tutta impegno e serietà: in famiglia, con la parrocchia. Per Milana due più due fa quattro, e non si scappa: "Un impegno per me è un impegno. Non riesco a fare diversamente. E' tutta la vita che è così". A iscriverlo alla Facoltà di Lettere è la moglie Paola: "Me ne ero andato dai cantieri, dove spesso per il troppo lavoro non riuscivo neanche a tornare a casa e avevo trovato un lavoro più vicino alla famiglia, avevo così tanto tempo libero. .. mia moglie mi vedeva ozioso. E siccome abbiamo la passione per la letturatura mi disse: "Iscriviamoci all'università".
]]>
</testo>
</articolo>
<articolo>
<titolo>
<![CDATA[
Lazio, Campania, Lombardia: l'atlante degli studenti sulla corruzione
]]>
</titolo>
<testo>
<![CDATA[
Un laboratorio sociale per mappare la corruzione scandagliando le aree metropolitane di Lazio, Campania e Lombardia attraverso questionari mirati per analizzare il fenomeno sul territorio partendo dai banchi di scuola. La seconda edizione del "Piccolo Atlante della corruzione" - progetto promosso da
]]>
<![CDATA[
ll'Associazione Libertà e Giustizia (LeG) in collaborazione con il Miur, l'Autorità nazionale anticorruzione (Anac), l'Associazione nazionale magistrati (Anm), l'Università di Pisa e Repubblica. it - è partita dalla Facoltà di Economia della Sapienza di Roma, dove 400 studenti di 6 licei del Lazio si sono incontrati con i professionisti che li seguiranno durante questo percorso: una lezione di legalità per riflettere, confrontarsi e cominciare a studiare da vicino il fenomeno della corruzione. In apertura la presidente di LeG Sandra Bonsanti - che si presenta ai ragazzi come una "nonna della Prima Repubblica" - invita i presenti a ragionare con la propria testa, contro ogni forma di omologazione. Questa esperienza per gli studenti sarà - come sottolinea la coordinatrice del progetto Beatrice Ravaglioli - "quasi un tirocinio": saranno guidati ma dovranno anche operare in prima persona per portare avanti al meglio l'attività di laboratorio nel tessuto sociale della loro realtà urbana, somministrando in forma anonima questionari per mappare il fenomeno della corruzione, creando un rapporto di fiducia e vincendo le ritrosie degli intervistati. Il cronoprogramma degli interventi, regione per regione, è presente sul sito dell'iniziativa www. piccoloatlantedellacorruzione. it. Il professor Alberto Vannucci, docente di Scienza Politica e direttore del Master anticorruzione dell'Università di Pisa, definisce la corruzione come "il tradimento di un rapporto di fiducia" che produce una serie di effetti a cascata. Un'attività invisibile, che agisce in modo occulto, ma i cui risultati si ripercuotono violentemente nella vita di tutti i giorni perché degrada ogni servizio che lo Stato offre ai cittadini: "I corrotti rubano il futuro: voi giovani che avete tutta la vita davanti in questo percorso di legalità non siete soli". Michele Corradino, consigliere dell'Anac guidata da Raffaele Cantone, nota come in fatto di corruzione si sia passati "dall'economia della mazzetta all'economia dei favori" cominciando a citare l'inchiesta di "Mani Pulite" e via via le altre più recenti, le statistiche sull'evasione fiscale, gli indici di corruzione percepita che penalizzano il nostro Paese sul mercato internazionale: "La corruzione incide sul principio di uguaglianza e sul merito: i cittadini devono agire come sentinelle della legalità e il ruolo di voi giovani è essenziale". Federica Angeli, cronista di nera e giudiziaria per La Repubblica, parte dal presente delle intercettazioni dell'inchiesta "Mafia Capitale" e racconta ai ragazzi la sua esperienza di giornalista che vive sotto scorta solo per non aver girato la testa dall'altra parte e aver fatto il suo lavoro fino in fondo: "Mi aspetto che ascoltandomi vi venga la voglia di credere che questo sistema si può ribaltare: è una lotta difficile, ragazzi, ma alla fine secondo me vinciamo noi, non piegandoci a quelle regole". In sala parte un applauso spontaneo, convinto e prolungato. Il Sostituto Procuratore della Repubblica presso la Procura di Roma Mario Palazzi, da magistrato che combatte la corruzione, dice di sentirsi come un medico in un pronto soccorso: "Dovrei avere la fila fuori, ma questa fila non c'è e dobbiamo chiederci perché nessuno denuncia. Forse perché manca il primo deterrente contro la corruzione che è la disapprovazione". Il sistema delle frequentazioni e la concezione feudale del potere - come quando di fronte a un qualsiasi problema la prima domanda ci si fa è "chi conosco?" - produce un sostrato favorevole al proliferare della corruzione, in ogni sua forma, come sottolinea Palazzi: "A me preoccupa la corruzione di strada, quella del vigile urbano e del piccolo favore: sono tutte queste cose messe insieme che devastano il nostro Paese. Come diceva Balzac: la corruzione è l'arma dei mediocri". Intermezzo con l'attore Massimo Wertmüller che interpreta un breve excursus poetico su "corruzione e legalità" con citazioni di Belli, Trilussa e Pascoli. Nel corso della mattinata le sollecitazioni sono state tante e le domande dei ragazzi che prenderanno parte al progetto "Piccolo Atlante della corruzione" si susseguono incalzanti: il rapporto tra corruzione e crisi economica; la mancanza di certezza della pena come incentivo a delinquere, con la prescrizione sempre dietro l'angolo che pende come una spada di Damocle su ogni processo; l'applicazione e l'interpretazione della legge. E se per semplificare la pubblica amministrazione e snellire i processi bisogna "spuntare le unghie alla burocrazia", una citazione di Tacito ricorda che "in uno Stato corrotto si producono leggi a dismisura". Una nuova marcia per la legalità è appena cominciata e cammina anche sulle gambe di questi ragazzi.
]]>
</testo>
</articolo>
<articolo>
<titolo>
<![CDATA[
Se Facebook entra in classe, ecco come usarlo a lezione
]]>
</titolo>
<testo>
<![CDATA[
Ci sono i cinque in condotta dati agli studenti del liceo classico Garibaldi di Napoli per essere stati così ingenui da postare le loro foto su Facebook mentre occupavano l'istituto, o le quattro sospensioni per altrettanti ragazzi della scuola media Michelangelo di Bari che avevano iniziato ad ing
]]>
<![CDATA[
iuriare sullo stesso social la professoressa di inglese. Ma anche la foto osé destinata al fidanzato che un'insegnante dell'istituto tecnico Casale di Vigevano ha mandato per sbaglio al gruppo WhatsApp della sua classe, finendo nei guai con la preside e scusandosi in aula. Ormai non ci si interroga più sulle amicizie vietate o meno tra prof e studenti, ma sull'uso globale dei social che ha varcato i confini della scuola, inducendo gli adulti ad arrendersi o a mediare. Presto, Facebook sarà usato anche a lezione. Intanto però meno del 9 per cento dei docenti italiani sceglie di stare in un gruppo ristretto con i propri allievi: magari sarebbe utile per la didattica, i compiti e le vacanze, ma il rischio, a cominciare da quello di lavorare di più, è davvero alto. "Non ci siamo ancora dati un regolamento preciso per i gruppi tra studenti e docenti  -  dice Chiara Alpestre, preside del liceo classico D'Azeglio di Torino  -  ma quando sento che i professori lo fanno non posso che esserne contenta. Più di uno ha preferito però creare blog appositi anziché utilizzare WhatsApp o Facebook. Per contro, l'uso del cellulare per copiare nei compiti in classe è una forte tentazione per i ragazzi. Non vogliamo chiedere che i telefoni vengano consegnati prima della prova perché continuiamo a puntare sulla fiducia, ma il controllo è altissimo e a volte insufficiente". Per Daniele Grassucci, caporedattore di skuola. net a Roma, il più importante sito di informazioni promosso direttamente da studenti, "la maggior parte dei ragazzi usa abitualmente il proprio smartphone in classe. Solo un rapporto adeguato tra studenti e professori può limitare un uso sproporzionato di questa pratica e creare buone prassi didattiche, mentre oggi il 50 per cento di chi studia non ne ha mai sentito parlare nella propria scuola". E sempre skuola. net sciorina dati che fanno riflettere: il 33 per cento degli studenti usa il gruppo WhatsApp di classe per preparare compiti e verifiche, ma il 50 lo fa per scambiare informazioni e appuntamenti e il 9,6 per "scherzare e giocare". Nell'81,5 per cento dei casi, i professori non usano mai Facebook per comunicare la data di un compito o un altro contenuto didattico. È un grave errore per quello che potrebbe diventare un corretto "galateo dei social": "La censura sull'uso dei cellulari non è più applicabile  -  dice Alberto Parola, docente di Psicologia sperimentale all'Università di Torino e autore di "Sperimentare e innovare nella scuola" per Franco Angeli  -  Credo che l'etichetta dei social in classe possa dividersi in cinque regole: primo, usare Facebook e gli altri mezzi rispettando le regole della privacy, secondo promuovere la cultura della partecipazione coinvolgendo tutti, terzo condividere qualcosa di artistico e cercare chi ha le nostre passioni, quarto (per gli adulti) utilizzarlo come occasioni di apprendimento, quinto lasciare che la classe possa esprimere le sue dinamiche di gruppo: è anche un gioco di ruolo. Così, Facebook si può usare anche durante le lezioni". E per Rosa Rizzo, preside del liceo scientifico Galilei di Palermo, enfatizzare l'uso dei gruppi ristretti tra studenti e prof può avere un senso, ma bisogna anche imporre l'idea che i social si debbano usare in modo corretto e legale fuori e dentro le aule: "Noi abbiamo promosso incontri per la legalità proprio su questo. Non basta mettere nel regolamento che in aula i cellulari sono vietati, bisogna che tutti i ragazzi sappiano che i social vanno usati nel rispetto del prossimo anche una volta suonata la campanella. Siamo così soddisfatti che tra poco estenderemo queste lezioni anche alle scuole medie del quartiere: certe cose è meglio impararle il prima possibile".
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Solidale</nome>
<articolo>
<titolo>
<![CDATA[
Libia, il racconto delle persone riuscite a fuggire da quell'inferno: "I trafficanti sempre più avidi e violenti"
]]>
</titolo>
<testo>
<![CDATA[
GINEVRA - Lo staff dell'OIM (Organizzazione Internazionale per le Migrazioni) ha parlato negli ultimi giorni con decine di migranti provenienti dalla Libia, per lo più di origini africane. L'OIM ha fatto sapere che sono arrivati in Italia, nel mese di febbraio 2015, circa 4. 300 migranti, 3. 800 de
]]>
<![CDATA[
i quali soltanto nel periodo tra venerdì 13 e martedì 17. La maggior parte dei migranti sono originari dell'Africa sub-sahariana, anche se nell'ultime 24 ore si è saputo che ci sono anche alcuni siriani ed eritrei. I migranti sono stati portati in salvo e condotti ai porti di Lampedusa, Pozzallo,
]]>
<![CDATA[
Augusta, Porto Empedocle, Trapani (Sicilia) e Calabria.  Anche una neonata di 3 mesi. Domenica scorsa, 15 febbraio, sono stati portati a Lampedusa 1. 215 migranti, grazie ad almeno 6 operazioni di salvataggio portate a termine dalla Guardia Costiera Italiana, dalla Guardia di Finanza, e da navi mercantili. La maggior parte è stata tratta in salvo a 100 miglie nautiche a sud di Lampedusa. Tra gli arrivati a Lampedusa c'era anche una neonata di 3 mesi. Sua madre, originaria della Somalia, ha descritto dettagliatamente alla ricercatrice OIM Marzia Rango il duro viaggio attraverso il deserto per raggiungere la Libia. Ha partorito in Libia in un edificio noto ai migranti come "casa di collegamento", nella quale ha vissuto tre mesi e dove è stata vittima di soprusi alle mani dei trafficanti. Ha anche detto all'OIM che ha visto molti morire durante la traversata nel deserto ed i loro corpi sono stati abbandonati dove sono caduti.  L'obiettivo è la Germania. Lo staff dell'OIM ha anche parlato con un ragazzo quindicenne della Siria, che viaggiava da solo nella speranza di poter raggiungere la Germania. Da sabato scorso, 14 febbraio, sono stati fatti sbarcare 1. 394 migranti nella Sicilia occidentale, a seguito di sette missioni di salvataggio. Tra il 15 ed il 17 febbraio, invece, sono stati salvati e portati nella Sicilia orientale circa 839 migranti (Pozzallo ed Augusta). Questi migranti provengono per lo più dall'Africa sub-sahariana e dalla Somalia. Tra loro vi sono anche donne e minori non accompagnati. Tutti sono riusciti a raggiungere le coste italiane in buone condizioni di salute; non sono state riportate vittime tra i migranti arrivati in quest'ultima settimana.  I racconti sul viaggio. Variano l'uno dall'altro in modo considerevole. Famiglie siriane e palestinesi hanno percorso la rotta che passa per il Sudan, arrivando lì in volo da Amman, Beirut o Istanbul, per raggiungere Khartoum. Da lì, hanno attraversato il deserto per arrivare in Libia. Questa è una delle poche alternative che hanno a disposizione, da quando il governo algerino ha reso estremamente difficile a persone di queste nazionalità ottenere dei visti. Per questo motivo, la rotta che passava attraverso l'Algeria è stata ora sostituita da quella che passa attraverso il Sudan. I resoconti sui periodi e le condizioni di permanenza in Libia sono molto diversi fra loro: i migranti hanno raccontato di essere rimasti nelle case di collegamento per un periodo che andava dai 5 giorni ai 2 anni. Riguardo alle condizioni di permanenza, tutti gli intervistati hanno descritto la situazione come un vero stato di guerra. Tripoli stessa è ora sotto attacco; molti migranti asseriscono che è estremamente pericoloso rimanere nella città. Pagati 400 $ per un posto su un piccolo gommone. Alcuni migranti arrivati a Lampedusa hanno raccontato di aver dovuto dato ai trafficanti cifre relativamente modeste ($400) per potersi aggiudicare un posto sui piccoli gommoni usati dai trafficanti in quest'ultima ondata di arrivi. Altri, invece, raccontano di essere rimasti bloccati anche per un mese nelle "case di collegamento" libiche: spesso erano in 100 a dover condividere una o due stanze e un bagno. Secondo un registro compilato questa settimana, gli eritrei sono stati i più numerosi tra i migranti arrivati a Lampedusa: 514, di cui 97 erano donne e minori. I secondi più numerosi sono stati i senegalesi, con 123 adulti e 12 minori, seguiti poi da migranti provenienti dalla Somalia (123), Nigeria (112), Palestina (76), Mali (56), e Costa d'Avorio (50). Sono arrivati poi anche persone del Benin, Burkina Faso, Ghana, e Gambia.  Per i siriani 1. 500 $ a testa. I migranti arrivati nella Sicilia orientale hanno riferito allo staff dell'OIM che hanno dovuto pagare tra $700 e $1. 000 per persona. I siriani, invece, dichiarano di aver dato ai trafficanti fino a $1. 500, ma è possibile che i prezzi siano scesi a causa delle condizioni meteo proibitive. "La Libia è un posto molto pericoloso per i migranti, e la situazione potrebbe peggiorare ulteriormente," ha riferito Federico Soda, Direttore dell'Ufficio di Coordinamento dell'OIM per il Mediterraneo a Roma. "Queste persone hanno bisogno di aiuto, occorre soccorrerle non appena partono. "Molti hanno raccontato all'OIM che venivano direttamente dai centri di detenzione, e che erano obbligati a pagare le guardie per poter essere rilasciati. Le guardie poi li hanno portati al punto di partenza, Garabouli, una città costiera a 15km di distanza da Tripoli. Sono partiti da lì con "barche di plastica" sovraffollate, che trasportavano dalle 90 alle 120 persone ciascune.  Giorni e giorni nelle "case di collegamento". Un ragazzo diciassettenne del Gambia ha detto all'OIM di aver lavorato in Libia per un anno, mandando i soldi guadagnati alla famiglia. Ha spiegato che ha dovuto lasciare la Libia per la situazione proibitiva di questi tempi, visto che i migranti sono sistematicamente vittime di violenze ed estorsioni, specialmente chi proviene dall'Africa sub-sahariana. "Le testimonianze hanno confermato quanto i trafficanti stiano diventando sempre più violenti nei confronti dei migranti, sia nelle cosiddette "case di collegamento", nelle quali aspettano per giorni o settimane prima di potersi imbarcare, che nei punti di partenza" ha aggiunto Soda.  "Non auguro la Libia neanche al peggior nemico". Un adolescente della Guinea Bissau ha raccontato all'OIM del suo viaggio per la Libia, attraversando il Senegal, Mali, Burkina Faso e Niger e di come i militari libici gli abbiano sottratto il cellulare al confine. Ha poi raccontato dei tre mesi che ha passato nel paese, sfruttato come operaio edile, e vivendo in condizioni veramente dure; ha dovuto assistere all'omicidio di tre dei suoi compagni per mano dei loro sfruttatori. Lui stesso è stato ripetutamente percosso: "Non augurerei di arrivare in Libia neanche al mio peggior nemico. " Il Progetto Praesidium. L'OIM ha lavorato nell'Italia meridionale insieme all'UNHCR, Save the Children, e la Croce Rossa italiana, nel quadro del progetto Praesidium, finanziato dal Ministero dell'Interno italiano e dalla Commissione Europea. Lo staff dell'OIM monitora le procedure di accoglienza, fornisce assistenza legale ai migranti, e aiuta le autorità competenti ad identificare i gruppi più vulnerabili, come le vittime di tratta ed i minori non accompagnati.
]]>
</testo>
</articolo>
<articolo>
<titolo>
<![CDATA[
India, la rivolta delle spose bambine "Lasciateci studiare e crescere libere"
]]>
</titolo>
<testo>
<![CDATA[
BENISAR (India) - Il villaggio si chiama Benisar, è nel deserto di Thar, nel Rajasthan favoloso. Il primo appuntamento è in uno stanzone della scuola. Ci sono una sessantina fra bambine, ragazze e giovani donne, qualcuna col proprio bambino. Non conoscono la bella condizione di Virginia Woolf, "un
]]>
<![CDATA[
a stanza tutta per sé", ma se la sono conquistata. La loro bandiera è l'abolizione del matrimonio infantile. Una metà dei matrimoni segue ancora questa triste tradizione, benché una benedetta legge abbia fissato nel 2006 l'età minima per sposarsi a 18 anni per le donne e 21 per gli uomini. Buon
]]>
<![CDATA[
e leggi ci sono, il problema è attuarle. Come per il divieto di conoscere in anticipo il sesso dei nascituri. Il divario fra legge e fatti si riduce proprio in villaggi come questo, apparentemente i più immuni ai cambiamenti. Bambine e ragazze parlano a turno, e si vede che ci hanno preso confiden
]]>
<![CDATA[
za: avevano cominciato prendendosi uno spazio per lo sport, come i maschi. Poi per discutere del proprio destino. La canzone che cantano è rivolta ai padri. Hanno disegnato cartelloni: uno mostra in 4 quadri successivi come avviene l'aborto delle bambine. Dicono che la cosa più importante è poter continuare anche la scuola secondaria. Che i ragazzi per sembrare sicuri stanno sempre insieme (intanto i ragazzi si affacciano, curiosi e un po' intimiditi). Che i ragazzi si sentono liberi quando loro non sono libere, e la vera libertà è un'altra. Che i loro genitori si sono abituati a parlarne, e anche il Panchay, il consiglio del villaggio che sta alla base dell'autogoverno, e una delle loro più impegnate è stata appena eletta. La festa dell'orgoglio femminile. Hanno promosso feste dell'orgoglio di essere femmine, e ora anche gli anziani sono orgogliosi di loro, da quando il villaggio, dichiarato "Liberato dal matrimonio infantile", si è guadagnato una rinomanza impensata. Dopo l'assemblea separata - le ragazze coi visitatori stranieri e i promotori della campagna, l'Unicef e l'ONG locale Urmul dell'infaticabile gandhiano Arvind Ojha - si va all'aperto, dov'è radunato ad aspettare il resto della comunità: è il Mahashivaratri, la grande festa dedicata a Shiva nel giorno delle sue nozze. Le femmine al centro, i ragazzi dietro e attorno, gli anziani a sinistra, i soli a sedere su delle panche, gli uomini a destra, in piedi, e il palco, dove avviene la premiazione delle ragazze e dei notabili che si sono distinti nella campagna, Girls, not Brides. Alla fine, sugli spazi bianchi di grandi striscioni, tutte le autorità del villaggio e i forestieri in qualità di testimoni firmano: qui i matrimoni infantili sono al bando. La cerimonia dura ore, e ha una solennità piena di allegria. Un cambiamento d'epoca si certifi- ca in una piena non violenza: nello stesso tempo in cui il sedicente Stato Islamico a Raqqa e a Mosul decreta con truce violenza che l'età del matrimonio femminile è 9 anni. La requisitoria veemente. Ero arrivato in ritardo rispetto al proposito del giornale, di informare sugli episodi di violenza contro le donne che avevano suscitato una ribellione senza precedenti in India: specialmente lo stupro di banda e le torture mortali ad una giovane donna a Delhi, 2012. Ancora due giorni fa ha fatto il giro del mondo lo stupro e l'uccisione di una bambina di 7 anni nel Maharashtra. L'India tornava alla ribalta come il paese dell'aborto selettivo e dell'infanticidio delle bambine, dell'analfabetismo femminile, delle discriminazioni di genere raddoppiate da quelle di casta, delle morti di parto e di sterilizzazione, della cacciata delle vedove. La memoria del rogo vedovile, il suttee del Giro del mondo in 80 giorni, benché la legge indiana punisca anche l'apologia del suttee. Prima di partire, siccome l'agenda era quella, avevo riletto un libro uscito nel 1927, Mother India, che aveva avuto un enorme successo, poi anche cinematografico. L'autrice era Katherine Mayo, un'americana di buona famiglia, molto conservatrice white-anglosaxon, che in capo a sei mesi in India aveva stilato una requisitoria veemente. Mayo apprezzava Gandhi, ma lo dava già per "superato ", e si augurava la sopravvivenza dell'impero britannico. "Presto per sposarsi, presto per morire". Le reazioni indiane furono innumerevoli: per lo più, ebbero la debolezza di rinfacciarle un'esagerazione. Lo stesso Gandhi volle replicare: il libro era scritto "con intelligenza e forza", ma gli sembrava il rapporto di un ispettore delle fogne, e riduceva l'India alle sue fogne. Ho pensato che il libro della Mayo stesse all'India di allora un po' come "La rabbia e l'orgoglio" di Oriana Fallaci è stato all'Islam contemporaneo, e che anche le reazioni suscitate si somiglino, in quell'incentrarsi sull'eccesso. Il capitolo di Mayo sui matrimoni infantili si intitolava: "Presto per sposarsi, presto per morire", e riportava agghiaccianti resoconti sanitari. Avrebbe potuto essere questo il succo delle mie corrispondenze, sennonché sono venuti i villaggi nel deserto, le assemblee di ragazze, le riunioni dei Panchay, le discussioni con le persone dell'Unicef e di Urmul, e anche con i governanti locali. Nel prossimo villaggio, Suranjar, prima c'è stata una lunga seduta del Panchay aperta a noi visitatori. Le donne tenevano banco anche qui, e gli uomini interloquivano senza alcuna suscettibilità. Era successo che la fierezza di essere Child Marriage Free, villaggio liberato dal matrimonio infantile - vanto, finora, di alcune decine di villaggi in due anni di campagna - era stata incrinata da un matrimonio deciso di nascosto da due famiglie. Le figlie, un peso economico. Che cosa deve fare allora la comunità? Denunciare per la violazione della legge, o discutere ancora con i responsabili, capire che cosa li muovesse, persuaderli del danno che facevano a tutti e prima ai loro figli? C'è la questione delle doti: le figlie sono anche un peso economico, di cui liberarsi prima possibile. Succedeva anche da noi, e le figlie senza dote finivano monacate a forza, in una prigionia disperata come nelle famiglie tiranniche e nella clausura maritale. Quando la discussione si è fatta più tesa e insieme intima, si è sollevata la questione più delicata ("E' molto difficile. .. ", avevano sospirato le signore indiane dell'Unicef): se gli uomini sono gli attori primi del pregiudizio contro le bambine, che cosa si deve pensare delle madri? Oltre a essere indotte, o costrette - spesso da altre donne, le suocere - a privilegiare grossolanamente i figli maschi, fin dalle razioni di cibo, forse amano meno le figlie? Le donne sono insorte: "Io amo perdutamente le mie due figlie!", ha proclamato la più combattiva. Ma non può darsi che proprio per questo una madre sia indotta a staccare da sé la propria bambina, che fra poco le sarà strappata e data in balia di ignoti e forse malevoli? Che si comportino un po' come chi abbia avuto in una provvisoria adozione una bambina, e sappia di doverla restituire ad altri, e speri di rendere meno dura la mutilazione deludendo la sua domanda di amore? Hanno negato tutte, recisamente. Guardando le marionette. Dopo, anche qui tutta la comunità si è radunata per la cerimonia, e lo spettacolo di marionette. In un villaggio indiano del deserto i bambini guardano le marionette facendo tutte le facce. Allora: una figlia, appena adolescente, chiede alla madre di uscire con un'amica. Vai, le dice la madre, ma per carità, torna prima che rientri tuo padre. Lui rientra, non la trova, e strepita perché gli manca la serva che il padrone si aspetta quando torna. Scena seconda: il padre e un mezzano con cui combinare il matrimonio della bambina. Terza: il padre prepara sacco e bastone, perché sono passati due anni e partire a far visita alla figlia. La madre gli dice di no, che la bambina è morta di parto. Il padre si dispera, fine. Lo spettacolo era anche comico, si è molto riso e ci si è molto arrabbiati. Il giuramento solenne. Ora le ragazze, e anche qualche ragazzo, vanno al microfono. "Poteva capirlo prima, che la presenza di una bambina illumina la casa!". "È morta perché era troppo piccola, e forse aveva l'anemia!". Una bambinetta di 7 anni non in programma arriva fino al musicante che passa il microfono, un pezzo d'uomo, lo tira per la manica perché vuole recitare una breve poesia. Samuel Mawunganidze, che è a capo dell'Unicef per il Rajasthan, è dello Zimbabwe e ne ha viste tante, è commosso: quando le bambine piccole vanno a prendersi il microfono di propria iniziativa, dice, vuol dire che i tempi, they are a'changing. .. Finalmente, quando si è già fatta sera, tutta la comunità pronuncia il giuramento solenne che mette per sempre al bando il Matrimonio infantile. Naturalmente, un centinaio di villaggi nel Rajasthan e altrove è davvero, per restare in loco, una goccia nel deserto del miliardo e duecentomila indiani. Questo è un pensiero. L'altro è che stanno succedendo in India chissà quante altre cose così belle, e soprattutto che se succede in un villaggio del deserto, dopo novant'anni in cui le cose sono così poco cambiate dai tempi dell'invettiva della signora Mayo, vuol dire che può succedere dovunque. Anche nelle fogne.
]]>
</testo>
</articolo>
<articolo>
<titolo>
<![CDATA[
Integrazione, come mettere assieme i valori di pace che le diverse religioni contengono
]]>
</titolo>
<testo>
<![CDATA[
ROMA - Dopo la strage terroristica nella redazione di Charlie Hebdo in Francia, anche Roma ha aderito alla Settimana mondiale dell'armonia tra le Fedi istituita dall'ONU nel 2010. In prima linea ancora una volta l'UNAR, l'Ufficio Antidiscriminazioni Razziali del Dipartimento per le Pari Opportunità
]]>
<![CDATA[
, che ha promosso convegni e tavole rotonde sul tema, oltre al concerto "Teofonia: note di fede per un'unica armonia" organizzato dall'Unione induista italiana e dalla Comunità religiosa islamica. "Nell'attuale momento storico - spiega Franca Biondelli, sottosegretario del Ministero del Lavoro e delle Politiche Sociali con delega all'Integrazione - è importante che le diverse confessioni religiose esprimano valori di pace e di rispetto per la persona che sono propri di ciascuna fede".  Onorevole Biondelli, abbiamo ancora negli occhi l'orrore per l'uccisione del pilota giordano arso vivo dall'autoproclamatosi Stato islamico, quel Califfato nero che nei suoi comunicati minaccia anche Roma. L'Islam, di conseguenza, viene percepito come una minaccia alla sicurezza nazionale. Cosa ne pensa?Bisogna distinguere il terrorismo, che va condannato con forza, e l'Islam, che riceve attacchi ingiusti perché paga ogni giorno con la morte di tanti musulmani e soprattutto bambini un prezzo molto alto. Le religioni danno messaggi di pace. Secondo il Corano la persona migliore al mondo è quella che fa stare bene tutti gli uomini. Le frasi usate dai gruppi terroristici sono frutto di un'interpretazione pretestuosa che usa la religione per interessi politici ed economici.  Come contrastare i vari fondamentalismi?Ogni fondamentalismo rappresenta una patologia. L'alfabetizzazione religiosa e soprattutto il dialogo interreligioso, specie dopo i tragici eventi avvenuti in Francia, è stato indicato dalle voci più autorevoli di tutte le religioni come uno degli strumenti necessari ad evitare una strumentalizzazione della religione e del sentimento religioso degli uomini e delle donne in Europa e in Italia.   In una società secolarizzata come la nostra è ancora importante parlare di religione?La religione è importante per molte persone. Occorre affermare la necessità di uno stato di diritto, ma è anche necessario riconoscere i valori etici alla base delle religioni se vogliamo dare risposte adeguate alle esigenze di tutti i cittadini. L'appartenenza religiosa è parte dell'identità personale per cui l'esercizio della libertà religiosa è un diritto umano di cui l'uomo è titolare per natura, così come sancito nell'art. 18 della Dichiarazione Universale. Tutto ciò ha un forte impatto sull'identità sociale e sulla struttura della società. Qual è il presupposto fondamentale per il dialogo interreligioso? La disponibilità all'ascolto e soprattutto credere nella possibilità di comprendersi. Non può esserci dialogo se le parti non sono convinte che i problemi e i conflitti possano essere risolti. Il dialogo però necessita di un'adeguata formazione affinché, saldi nella propria identità, si possa crescere nella conoscenza reciproca. Quando ci accostiamo ad una persona che professa con convinzione la propria religione, la sua testimonianza ci interpella sulla nostra kstessa spiritualità. Il dialogo tra le religioni può favorire l'integrazione delle persone immigrate?I luoghi di culto, come è stato detto da diversi rappresentanti delle confessioni religiose, sono anche dei luoghi di socializzazione, anche in un'ottica di integrazione degli immigrati. Le confessioni religiose possono infatti essere dei mediatori tra gli immigrati, e tra loro e la comunità italiana.   Lei sostiene l'importanza di una legge sulla libertà religiosa: di cosa si tratta e perché potrebbe essere utile? Esiste un disegno di legge sulla libertà religiosa che consentirebbe di superare il testo di legge di epoca fascista (legge 24 giugno 1929, n. 1159) che regola i rapporti con i culti attraverso le intese sull'esempio del concordato con la Chiesa Cattolica. L'Italia vanta una costituzione garantista che però deve essere ancora pienamente attuata, come nel caso degli articoli articoli 8 e 19 riguardanti la libertà religiosa, e ciò non favorisce forse un'adeguata gestione di un pluralismo religioso ampio e articolato come è quello attuale.  La politica delle contrattazioni bilaterali prosegue con grandi difficoltà. Occorre pensare a creare una normativa generale sulla libertà religiosa, richiesta trasversalmente a livello politico a partire dagli anni '90 con un susseguirsi di progetti di legge per portare a termine il percorso di riforma dei rapporti tra Stato e confessioni religiose avviato nel 1984. Una legge infatti, creando una base comune per tutte le confessioni religiose, non solo garantirebbe in modo efficace una loro reale parità di condizione giuridica, ma consentirebbe di "attirare l'attenzione delle istituzioni centrali e locali su una serie di norme in materia di diritti individuali e collettivi sanciti a livello internazionale ed europeo che troppo spesso sono disattesi o ignorati".  Siamo al IV incontro del Tavolo interreligioso, che nasce - lo ricordiamo - nel 2012 con il ministro per la Cooperazione internazionale e l'Integrazione Andrea Riccardi. Ci sono stati finora tre incontri e si sono avvicendati intanto ben tre governi. Si può dare continuità al lavoro del tavolo mettendolo al riparo da eventuali cambi di governo?Con il coinvolgimento del Dipartimento per le Pari Opportunità e dell'UNAR, che sono due istituzioni permanenti all'interno della amministrazione pubblica, abbiamo elaborato una programmazione di incontri. Sarà necessario formalizzare il tavolo interreligioso attraverso la creazione di un gruppo nazionale di lavoro per la definizione di un piano di azione nazionale contro le discriminazioni religiose per la coesione sociale e per l'integrazione, sul modello del Piano nazionale di azione contro il razzismo, la xenofobia e l'intolleranza.  Cosa possono fare i cittadini per favorire una maggiore comprensione tra le fedi di tutti i cittadini nel rispetto anche delle persone non credenti?Innanzitutto documentarsi ed entrare in maggiore contatto con le diverse religioni presenti nelle loro comunità: visitare una moschea, la sinagoga, il tempio indù, perché l'incontro e la conoscenza sono dei potenti antidoti contro il pregiudizio e la discriminazione. Bisogna coinvolgere i giovani di seconda generazione siano essi musulmani, cristiani, ebrei, o di altre religioni attraverso il sostegno e la promozione di loro progetti e proposte innovative. La concezione di dialogo interreligioso alla quale ci ispiriamo riguarda anche chi non è religioso, come gli atei, gli agnostici e i razionalisti. Dialogo per me significa fiducia negli altri, nel fatto che il confronto tra le persone possa portare non per forza ad una soluzione ma ad una migliore comprensione che consenta di poter gettare le basi per un lavoro comune.  Quando il prossimo incontro? Ci rivedremo a maggio ad Assisi, dove discuteremo di educazione e istruzione con il supporto dei Frati francescani ed in particolare di Padre Enzo Fortunato. Lo "spirito di Assisi", così come lo chiamava Papa Giovanni Paolo II, significa che non c'è guerra e violenza in nome di Dio e che la violenza in nome di Dio è una bestemmia.
]]>
</testo>
</articolo>
<articolo>
<titolo>
<![CDATA[
Aleppo, un parroco racconta della battaglia nella città martire simbolo di una "guerra artificiale"
]]>
</titolo>
<testo>
<![CDATA[
ROMA - Padre Rodrigo Miranda, quarant'anni, cileno, è un missionario dell'Istituto del Verbo Incarnato che ha trascorso gli ultimi quattro anni della sua vita in Siria, nell'inferno di Aleppo. Parroco della Cattedrale del Bambino Gesù, dal 2011 ha assistito i suoi parrocchiani durante i tre anni d
]]>
<![CDATA[
i assedio della città, tra le violenze, le uccisioni e i sequestri. A Roma è tornato da pochi mesi, e qui lo abbiamo incontrato per ascoltare la sua testimonianza. La testimonianza di chi ha vissuto in prima persona la battaglia per Aleppo che, iniziata nell'estate del 2012, più di tutte le altre riassume la tragedia della popolazione siriana. Quella della gente, che abitava la città più ricca e popolosa della Siria e che d'un tratto si è ritrovata al centro di uno scontro violentissimo tra i ribelli e l'esercito di Assad, costato la vita a migliaia di civili. Aleppo, un parroco racconta la battaglia nella città simbolo di una "guerra artificiale"  Un conflitto artificiale. "Con il suo mosaico di culture e religioni, Aleppo è sempre stata una città modello della convivenza tra cristiani e musulmani" ci racconta Padre Rodrigo, e "la guerra è arrivata all'improvviso, contro persone che mai si sarebbero aspettate una reazione del genere di fronte ad un conflitto artificiale". Ci incuriosisce quest'ultima affermazione. "La popolazione siriana", spiega il sacerdote, "non ha mai chiesto un cambiamento, né politico, né culturale. Mai. La gente stava bene così come stava". "Con questo non voglio canonizzare Assad", continua, "ma voglio dire che il conflitto è stato il frutto di un processo estremamente veloce e violento. Tra i combattenti dell'esercito libero, infatti, solo il 2% sono siriani. La maggioranza sono stranieri, di 83 diverse nazionalità". Le persecuzioni contro i cristiani. Prima della guerra, ad Aleppo i cristiani erano circa 300. 000. Dei 4. 000 fedeli che frequentavano la parrocchia di Padre Rodrigo, oggi ne sono rimasti solo 25. Gli altri sono scappati, oppure "sono stati uccisi, soprattutto donne e giovani". "Molti sequestrati" racconta il sacerdote. In effetti, i cristiani, più di altri, in Siria, sono stati presi di mira dai gruppi islamici radicali. "Succede perché hanno una grande influenza in molti settori della società, e perché hanno la capacità di dialogare, di aprirsi all'altro, di rispettarlo. Quando sentiamo che l'Isis avanza nel nord dell'Iraq o della Siria è perché queste zone sono popolate da cristiani, e la risposta di un cristiano è molto diversa rispetto a quella di altri". Sul fronte umanitario, poi, la situazione non migliora: "ieri ho parlato con i miei parrocchiani: non hanno acqua, luce ed elettricità da dodici giorni. Le promesse delle Nazioni Unite di inviare aiuti sono rimaste solo promesse". Un grado di violenza inaudito. A pochi metri di distanza dalla parrocchia di Padre Rodrigo si trovava l'università di Aleppo, che il 15 gennaio del 2013 è stata il teatro di un violento attentato in cui hanno perso la vita centinaia di giovani studenti. "Era mezzogiorno, l'ora di punta, quando sono caduti i tre missili. L'università era piena e molte persone erano in strada" ci racconta. "Quando è caduto il primo missile ho iniziato ad aiutare le persone che avevo davanti a me. Poi mentre stavo correndo verso l'università per aiutare gli altri, ho visto il secondo missile che arrivava. Ho cercato di rifugiarmi tra un muro e alcune auto. Ho sentito un rumore, uno strano silenzio, e poi il disastro. È stato un massacro". "All'inizio", continua, "hanno detto che i missili erano dell'esercito di Assad. Ma il nostro quartiere è controllato dall'esercito: sarebbe come dire che hanno sparato contro loro stessi. Poi, che l'esercito aveva colpito per sbaglio. Ma se sbagli, sbagli una volta, non tre. L'altra ipotesi è che siano stati i ribelli, che sparavano per colpire l'esercito che controlla il nostro quartiere". Il ricordo che è rimasto più vivido nella mente del sacerdote è proprio il "grado di violenza contro i civili". Ascoltiamo il suo racconto e ci viene in mente solo una domanda, la più banale. Non ha mai avuto paura? Mai, ci risponde sorridendo: "in quei secondi non riesci neanche ad avere paura. Pensi soltanto ad aiutare". Le bugie dell'informazione. "Quello che il popolo siriano desidera sopra ogni altra cosa è che fuori dalla Siria si racconti finalmente cosa succede davvero in Siria". La disinformazione riguardo il conflitto, secondo il sacerdote, è stata enorme. Gli chiediamo qual è la bugia più grande: "quella dei 'regimi', il voler catalogare a tutti i costi come 'dittatorì tutti quelli che non fanno come vogliono loro", ci risponde senza esitare. "Non si può applicare la 'democrazià come la intendiamo noi, in Paesi dove c'è un substrato culturale totalmente diverso: il rispetto della diversità e della cultura dell'altro è il presupposto per garantire la pace". Altrimenti, il rischio è quello di "una radicalizzazione sempre maggiore". Che è pronta a diffondersi anche in Europa, come già sta accadendo.
]]>
</testo>
</articolo>
<articolo>
<titolo>
<![CDATA[
Sposi bambini, ecco le dieci false convinzioni sul fenomeno diffuso nei paesi poveri
]]>
</titolo>
<testo>
<![CDATA[
ROMA - Secondo il Fondo della Nazioni Unite per la Popolazione (UNFPA) - si apprende leggendo il sito West: welfare, società, territorio, in un articlo di Paola Battista - ci sarebbero dieci falsi miti più diffusi sul fenomeno degli sposi bambini. Ecco l'elenco dei 10 falsi miti1) - Si tratta di un fenomeno raro. In realtà 1 bambina su 3 si sposa prima dei 18 anni nei paesi in via di sviluppo. Secondo le stime ufficiali questi matrimoni sarebbero 37mila al giorno. 2) - Accade solo nei paesi poveri, africani o musulmani. Si tratta invece di un fenomeno globale che avviene in tutti i continenti e in tutte le culture e confessioni  -  afferma l'UNFPA. Inclusi Stati Uniti e Regno Unito. 3) - Riguarda solo le bambine. Se è vero che nell'82% dei casi si tratta di spose bambine, non va dimenticato che, secondo le stime dell'UNICEF, nel 18% dei casi gli sposi minorenni sono maschi.     4) - Si interferisce sulle politiche dei Paesi. Affrontare il problema significherebbe interferire nelle politiche interne di altri Paesi. Il child marriage è proibito dagli accordi internazionali sui diritti umani, ricorda l'UNFPA, tra cui la Convenzione sui Diritti del Fanciullo e la Convenzione sull'eliminazione di ogni forma di Discriminazione contro le Donne.     5) - Solo dei mostri permetterebbero il matrimonio dei propri bambini. Per milioni di persone, in realtà, far sposare in tenera età i propri figli è la migliore opzione per assicurargli un futuro, spesso l'unica possibilità disponibile. 6) - È una questione familiare. L'abbandono scolastico e la morte di minori fisicamente immaturi per la riproduzione e il parto non sono un affare privato. Riguardano i diritti umani,  le economie nazionali e gli equilibri internazionali.     7) - Non c'è speranza per questi bambini. In realtà molti programmi d'istruzione e informazione hanno fatto sì che molti bambini diventassero avvocati e leader nelle proprie comunità, convincendo le proprie famiglie a ritardare o eliminare gli impegni presi.     8) - Solo pene severe possono mettere fine a questa pratica. In realtà in molti paesi sono già in vigore, ma la legge da sola non riesce a contrastare la tradizione. L'istruzione, i programmi di educazione sanitaria e interventi che riducano la povertà e il gender gap invece sì.     9) - Questo problema non mi riguarda. Lo spreco del potenziale umano riguarda il mondo intero.     10) - Non c'è nulla che io possa fare. Ci sono molti modi per contribuire a tutelare i diritti umani. Usare la propria voce per rilanciare l'attenzione sul problema è uno di questi, ricorda l'UNFPA. * Paola Battista redattrice di West: welfare, società, territorio
]]>
</testo>
</articolo>
<articolo>
<titolo>
<![CDATA[
Amore, un ciclo di incontri per capirne il significato che ha nel nostro tempo
]]>
</titolo>
<testo>
<![CDATA[
ROMA - "Amore è una parola". E' il titolo del ciclo di incontri che si terranno ogni mercoledì dalle 18,30 alle 20, a partire dal 4 marzo, alla Città dell'Altra Economia, in largo Dino Frisullo a Roma, con il patrocinio dell'Associazione Frontiere. Un viaggio affascinante - con la guida di Maria Serena Palieri - nella narrativa contemporanea, da Vikram Seth a Paolo Giordano, da Amos Oz a Doris Lessing, da Elena Ferrante a Jeffrey Eugenides;  dagli Usa al Medio Oriente, dall'Italia all'India, dall'Afghanistan alla Cina; trame rosa e coppie gay, matrimoni combinati e divorzi, ripudi e poligamie. .. Cosa significa "amore", oggi? E come ce lo raccontano i romanzi? Perché, ha scritto una grande poetessa dei nostri giorni, Wislawa Szymborska, "un tempo sapevamo il mondo a menadito-/ era così piccolo da stare tra due mani,/ così facile che per descriverlo bastava un sorriso". Oggi, invece, cittadini disorientati di un pianeta globalizzato, abbiamo bisogno di dare un senso nuovo alle parole più semplici.   Come iscriversi. Quindici lezioni al costo di 150 euro in unica soluzione o due rate da 80 euro. Per programma e iscrizioni tel. 335 6630608, spalieri@tin. it
]]>
</testo>
</articolo>
<articolo>
<titolo>
<![CDATA[
Discriminazioni, adesso c'è un numero verde per segnalarle e denunciarle
]]>
</titolo>
<testo>
<![CDATA[
ROMA - "Spegni le discriminazioni, accendi i diritti". È la nuova campagna informativa lanciata dall'Unar: Ufficio nazionale antidiscriminazioni razziali della presidenza del Consiglio dei ministri. Nel Paese in cui un vicepresidente del Senato (Roberto Calderoli) ha paragonato ad un orango un ministro (Cécile Kyenge), i casi di intolleranza non accennano a diminuire.  Il numero verde. Obiettivo della campagna Unar è sensibilizzare l'opinione pubblica sul tema del contrasto alla discriminazione e a favorire la conoscenza da parte delle vittime e dei testimoni di discriminazioni degli strumenti di tutela esistenti. Nello specifico, la campagna mira a divulgare il servizio offerto dal Contact Center Unar che, attraverso il numero verde 800 901 010 e il sito, raccoglie denunce e segnalazioni di ogni discriminazione per origine etnica, età, credo religioso, disabilità, orientamento sessuale.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Economia</nome>
<articolo>
<titolo>
<![CDATA[
Jobs Act, Renzi contro Landini: "Ha perso nel sindacato e si dà alla politica"
]]>
</titolo>
<testo>
<![CDATA[
MILANO - Il governo contrattacca sulla riforma del Lavoro varata venerdì scorso. La maggioranza del Pd non accetta le accuse della minoranza e dei sindacati. Nel mirino del premier Matteo Renzi finisce il leader del Fiom, Maurizio Landini: "Un sindacalista che fa politica? - dice il premier - Non
]]>
<![CDATA[
è il primo. Sul Jobs Act ognuno può avere l'opinione che vuole, ma se la si butta in politica è difficile pensare che tutte le manifestazioni non fossero propedeutiche all'entrata in politica". Renzi, poi, ricara la dose: "Non credo che Landini abbandoni il sindacato, è il sindacato che ha abbandonato Landini. Il progetto Marchionne sta partendo, la Fiat sta tornando, meno male, a fare le macchine. La sconfitta sindacale pone Landini" nel bisogno di cambiare pagina il suo impegno in politica è scontato - ha detto il premier durante la trasmissione In mezz'ora. "Sulla partita tra chi diceva che la Fiat è finita e chi diceva diamo fiducia a Marchionne- spiega Renzi -, il dato è che la Fiat sta tornando ad assumere".   Il premier si riferisce all'intervista rilasciata al Fatto Quotidiano, in cui il leader della Fiom parla di una nuova "coalizione sociale". Landini non ha risposto a Renzi, ma ha poi diffuso in serata una nota: "La prima pagina del Fatto Quotidiano di domenica 22 febbraio 2015 mi attribuisce un&#8217;affermazione non pronunciata e perlomeno forzata: &#8220;adesso faccio politica&#8221; con tanto di virgolette che la rendono fuorviante. Del resto nell'intervista si spiega che la "sfida a Renzi" per il sindacato, oltre alla "normale azione contrattuale", consiste nella creazione di una coalizione sociale che superi i confini della tradizionale rappresentanza sindacale, capace di unificare e rappresentare tutte le persone che per vivere hanno bisogno di lavorare".   L'intervista di Landini ha comunque provocato una certa freddezza nella Cgil, espressa dal portavoce di Susanna Camusso, Massimo Gibelli. "Auguri a Landini se vuol fare politica, ma la Fiom è un'altra cosa". Jobs Act. In mattinata erano arrivate le reazioni del big del partito alle critiche mosse dalle parti sociali e dalla sinistra interna al partito: "Il testo del Jobs act - ha detto il vicesegretario del Pd, Debora Serracchiani - è stato largamente condiviso anche con la minoranza Pd. Mi fa piacere, poi che Ncd esulti per una riforma di sinistra". Attraverso twitter arriva anche la risposta del sottosegretario alla presidenza del Consiglio, Graziano Del Rio. Del Rio risponde così alla presidente della Camera, Laura Boldrini che lamenta il disinteresse del governo per i pareri del Parlamento sul Jobs Act e accusa Renzi di essere un uomo solo al comando: "Ormai la riforma è andata" chiosa il premier. Per Piergiorgio Carrescia (Pd) la presa di posizione di Boldrini "è inopportuna", mentre per la Serracchiani si tratta di "parole eccessive".   "Mi è un po' dispiaciuto, personalmente, oltre che politicamente, il fatto che la terza carica dello Stato abbia preso una posizione così di fronte a una riforma del governo. Mi sembra un eccesso rispetto alla sua posizione di garanzia" ha detto la vicesegretaria, intervistata da Maria Latella su SkyTg24. "Non trovo giusto parlare di uomo solo al comando. C'è un partito, il Pd, che rappresenta una base larga degli italiani e che dice che vanno fatte le cose. Non c'è un uomo solo al comando ma un partito".   Quanto all'osservazione di Boldrini ("il governo non ha dato ascolto al parere delle commissioni di Camera e Senato"), la Serracchiani osserva: "Pareri consultivi e non vincolanti. Abbiamo ascoltato e il governo ha preso delle decisioni. Bisogna andare avanti con le riforme".
]]>
</testo>
</articolo>
<articolo>
<titolo>
<![CDATA[
Le Borse ripartono nel segno della Grecia. Btp in calo
]]>
</titolo>
<testo>
<![CDATA[
MILANO - Prosegue l'ascesa della Borsa nelle prime settimane del 2015 che si stanno rivelando formidabili per il listino di Piazza Affari. L'indice Ftse Mib ha chiuso l'ottava con un guadagno del 3% a 21. 842 punti, ai massimi da giugno 2014: protagonisti del rally sono soprattutto i titoli bancari,
]]>
<![CDATA[
sempre al centro della domanda da un lato sulle indiscrezioni circa la creazione di una bad bank nazionale su cui far confluire i crediti incagliati; dall'altro grazie al progetto di riforma delle popolari che potrebbe innescare un risiko del comparto. A sostenere le quoatazioni contribuisce anche l'apprezzamento dei titoli di Stato in portafoglio a molti istituti: lo spread è in calo a 120 punti, mentre il rendimento dei decennali sul mercato secondario oscilla intorno a quota 1,57%. Un trend che il Tesoro spera di confermare martedì quando assegnerà in asta Ctz per un importo tra 2,5 e 3 miliardi e Btp-i per altri 0,5 e 1 miliardo; l'indomani sarà la volta di 7 miliardi di Bot semestrali. A gennaio il calo dei rendimenti ha generato un tesoretto di quasi quattro miliardi per le casse dello Stato. D'altra parte l'Italia pare uscita dal mirino dei mercati. Per i mercati anche la crisi greca pare su binari più sicuri. L'Ue ha concesso una proroga di quattro mesi ai prestiti per Atene che domani dovrà presentare un piano d'azione per rilanciare l'economia. In settimana gli appuntamenti più importanti riguardano i dati sull'inflazione e sull'economia del Vecchio continente. Attesa anche per la fiducia dei consumatori, mentre giovedì la Bce terrà la nuova asta Tltro. Lunedì. - Germania: Ifo, febbraio- Stati Uniti: vendite di case esistenti, gennaioMartedì. - Giappone: fiducia delle imprese, febbraio- Germania: Pil, quarto trimestre- Francia: fiducia imprese, febbraio- Eurozona: inflazione, gennaio- Stati Uniti: Case/Shiller indice dei prezzi delle case, dicembre; fiducia consumatori, febbraioMercoledì. - Cina: Hsbc pmi manifatturiero, febbraio- Francia: fiducia consumatori, febbraio- Italia: dall'Istat i dati preliminari del commercio estero extra ue a gennaio- Stati Uniti: vendite di nuove case, gennaioGiovedì. - Eurozona: asta Tltro; fiducia consumatori, febbraio; fiducia industria, febbraio; fiducia servizi, febbraio; indice di fiducia economica, febbraio- Germania: fiducia consumatori, marzo; tasso di disoccupazione, febbraio- Spagna: Pil, quarto trimestre- Italia: dall'Istat i dati del commercio al dettaglio a dicembre; i dati sulla fiducia delle imprese e dei consumatori a febbraio; i dati sulle retribuzioni contrattuali a gennaio- Gran bretagna: Pil, quarto trimestre- Stati Uniti: inflazione, gennaio; ordinativi, beni durevoli, gennaio; richieste di sussidio, settimanali; indice dei prezzi delle case, dicembreVenerdì. - Giappone: consumi delle famiglie, gennaio; inflazione, gennaio; tasso di disoccupazione, gennaio; produzione industriale, gennaio; vendite al dettaglio, gennaio- Germania: prezzi import, gennaio; inflazione, febbraio- Francia: spese per consumi, gennaio- Spagna: inflazione, febbraio. Ore 9,00. - Italia: dall'Istat i dati dei prezzi al consumo relativi a febbraio (stima provvisoria)0. - Stati Uniti: deflatore consumi, quarto trimestre; Pil, quarto trimestre; pmi chicago, febbraio; fiducia famiglie Michigan, febbraio
]]>
</testo>
</articolo>
<articolo>
<titolo>
<![CDATA[
La birra italiana conquista anche i pub In aumento le esportazioni in Inghilterra
]]>
</titolo>
<testo>
<![CDATA[
MILANO - La birra artigianale italiana non seduce soltanto gli italiani, ma ora va alla conquista dei pub inglesi. Lo rivela un'analisti compiuta dalla Coldiretti (la più importante della associazioni legate alle attività agricole), in cui si rivela come le esportazioni siano cresciute nettamente
]]>
<![CDATA[
nel corso del 2014: le vendite all'estero sono aumentate del 13 per cento rispetto all'anno precedente, con oltre la metà della spedizioni dirette nel Regno Unito n'analisi della Coldiretti, sulla base dei dati Istat relativi i primi dieci mesi del 2014.  A sostenere le esportazioni, sottolinea la Coldiretti, è anche il boom nella produzione artigianale di birra Made in italy con oltre 600 microbirrifici nel 2014 rispetto alla trentina censiti dieci anni fa, in netta controtendenza alla crisi. "La produzione di 30 milioni di birra artigianale italiana, destinati per il 10% all'esportazione, rappresenta anche - prosegue la Coldiretti - una forte spinta all'occupazione soprattutto tra gli under 35 che sono i più attivi nel settore. Una offerta variegata in grado di soddisfare gli otre 30 milioni di appassionati consumatori di birra presenti in Italia dove tuttavia il consumo procapite e di 29 litri, molto poco rispetto a Paesi come la Repubblica Ceca con 144 litri pro capite, l'Austria 107,8, la Germania 105, l'Irlanda 85,6, il Lussemburgo 85 o la Spagna 82". A sostenere la produzione italiana di birra ci sono le coltivazioni nazionale di orzo con una produzione di circa 860. 000 tonnellate di orzo nel 2014 su una superficie complessiva investita di circa 226. 000 Ettari. Per quanto concerne la produzione di birra,  la filiera cerealicola unitamente al ministero delle politiche agricole ipotizzano un impegno annuo di granella di orzo pari a circa 90. 000 Tonnellate.
]]>
</testo>
</articolo>
<articolo>
<titolo>
<![CDATA[ Saipem, Scaroni a Passera: "Erano tangenti" ]]>
</titolo>
<testo>
<![CDATA[
MILANO - Telefonate con i più alti esponenti del governo. Contatti che si fanno febbrili soprattutto quando, nel febbraio 2013, il top management di Eni e di Saipem, viene formalmente coinvolto nello scandalo sulle presunte tangenti pagate in Algeria. Denaro versato per ottenere appalti per un totale di 11 miliardi di euro per lo sfruttamento di giacimenti petroliferi. La linea calda è quella di Paolo Scaroni, fino al maggio scorso potente amministratore delegato della società del Cane a sei zampe. Indagato per concorso in corruzione internazionale e frode fiscale, Scaroni è stato per diversi mesi intercettato dal Nucleo di polizia tributaria, su richiesta dei pm milanesi, Fabio De Pasquale, Giordano Baggio, Sergio Spadaro e Isidoro Palma. Saipem-Algeria, Scaroni sull'ipotesi di corruzione: "La stecca c'è stata" In una conversazione con l'amministrazione delegato di Unicredit, Federico Ghizzoni, Scaroni preme perché la banca assuma o faccia lavorare presso qualche cliente il direttore finanziario Eni, Alessandro Bernini. Il manager, coinvolto nell'inchiesta della procura, era stato allontanato dall'azienda. Scaroni utilizza i suoi contatti per evitare che rimanga senza lavoro.
]]>
</testo>
</articolo>
<articolo>
<titolo>
<![CDATA[
Banda larga, Telecom Italia balla da sola: sfida governo e concorrenti
]]>
</titolo>
<testo>
<![CDATA[
LONDRA - Mettendo sul piatto un piano di investimenti da 14,5 miliardi di euro per il triennio 2015-2017 il management di Telecom Italia lancia il guanto di sfida a governo e ai concorrenti che dubitavano della reale volontà della società telefonica di investire ingenti risorse nella banda larga.
]]>
<![CDATA[
Ma lo fa autonomamente, sospendendo le trattative con Metroweb e senza contare più di tanto su contributi o incentivi che il piano del governo Renzi sulla banda ultralarga riuscirà a mettere a disposizione. Telecom sceglie di andare avanti da sola, come ha deciso il board, anche se questa non appare una posizione rigida. Probabilmente il management sta facendo tattica, cercando di acquisire maggiore potere contrattuale visto che nelle trattative condotte sinora la società guidata da Marco Patuano non è riuscita a ottenere le condizioni che cercava. Semplicemente Telecom sta dicendo ai suoi interlocutori che ha i mezzi per andare avanti da sola e raggiungere risultati ragguardevoli in termini di diffusione della fibra ottica in Italia. Con la presentazione del piano a Londra il top management di Telecom ha voluto parlare con i fatti: 10 miliardi di investimenti in Italia nel triennio, di cui 3 destinati esclusivamente allo sviluppo della fibra ottica e con un incremento di 1,1 miliardi rispetto al piano precedente. Di cui 500 milioni dedicati alla tecnologia Ftth, fiber to the home, la fibra ottica a casa delle famiglie. E 4000 assunzione grazie al Jobs Act di Matteo Renzi. "Non vogliamo essere una minaccia", ha detto Patuano ai giornalisti parlando del caso Metroweb, "dobbiamo cablare 40 città in Ftth, forse arriveremo a 50. Se ne possono fare di più? Forse ma se si è tutti d'accordo". In realtà il vero nodo del mancato (per ora) accordo con Metroweb riguarda il controllo della futura società della rete: Telecom vuole il 51% fin da subito e non può accontentarsi di stare in minoranza anche solo per un periodo limitato. Si riuscirà a superare questo scoglio? Bisognerà vedere come reagiranno le varie anime della compagine governativa a questo irrigidimento delle trattative. Il sottosegretario Tiscar e il viceministro Giacomelli erano riluttanti fin dall'inizio a imbarcare solo Telecom in Metroweb e preferivano un accordo allargato agli altri due operatori, Vodafone e Wind. La Cdp presieduta da Franco Bassanini, azionista di Metroweb, ha riavvicinato le posizioni ma con il vincolo di far entrare Telecom in minoranza per poi concederle di salire in maggioranza una volta completato il piano di investimenti. Ora questo stop può far naufragare tutto per l'ennesima volta, oppure riavviare i contatti su basi diverse. Di certo la Telecom di Recchi e Patuano non ha paura delle sfide nonostante un indebitamento che supera ancora i 26 miliardi di euro.
]]>
</testo>
</articolo>
<articolo>
<titolo>
<![CDATA[
Telecom, i ricavi 2014 scendono del 7,8% a 21,5 miliardi
]]>
</titolo>
<testo>
<![CDATA[
MILANO - Telecom Italia ha registrato nel 2014 ricavi per 21. 573 milioni e in flessione del 7,8% rispetto al 2013. A tassi e perimetro costante il calo è del 5,4%. Il margine operativo lordo (mol) consolidato è di 8. 786 milioni, in calo del 7,9%. In termini organici il calo è del 6,8%. L'indebitamento è stabile a 26,651 miliardi (-156 milioni rispetto allo scorso anno): al netto dell'acquisizione delle frequenze in Brasile e Argentina il calo sarebbe pari a un miliardo. Da Londra la società ha annunciato anche il nuovo piano industriale 2015-2017 che prevede 14,5 miliardi di investimenti, suddivisi per 10 miliardi in Italia e per oltre 4 miliardi in Brasile. In Italia 3 miliardi nel triennio saranno destinati allo sviluppo della fibra ottica (+1,1 miliardi dal piano precedente). Il rapporto debito ebitda è atteso in calo a 2,5 volte, mentre l'orientamento del cda è quello di pagare il dividendo solo alle azioni risparmio: la decisione, però, sarà presa solo il prossimo 19 marzo. Tornando ai conti: il flusso di cassa della gestione operativa del gruppo Telecom, spiega la società, è positivo per 3. 174 milioni (positivo per 4. 803 milioni nel 2013). Il margine di liquidità a fine esercizio è pari a 13,1 miliardi di euro (13,6 miliardi a fine 2013), al netto di 0,1 miliardi relativi alle 'Discontinued Operations', costituito da liquidità per 6,1 miliardi (7,1 miliardi nel dicembre 2013) e linee di credito 'committed' non utilizzate per 7 miliardi (6,5 a fine 2013). Per Telecom i risultati evidenziano la continua ripresa nel corso dell'anno della performance domestica sia sul segmento mobile sia sul segmento fisso. I ricavi da servizi domestici hanno registrato nel quarto trimestre una variazione anno su anno del -4,4%, in recupero di 4,7 punti percentuali rispetto allo stesso periodo del 2013. In recupero anche la performance dei ricavi da servizi mobili, con una contrazione anno su anno che passa da -14,3% dell'ultimo trimestre 2013 a -5,7% nel quarto trimestre 2014. Sul segmento fisso, i ricavi da servizi registrano nel quarto trimestre una variazione del -5,3% anno su anno, in recupero dal -7,2% del terzo trimestre e del -8,6% del secondo trimestre. Migliora, spiega Telecom, la componente componente broadband (i ricavi medi per utente passano a 20,1 euro al mese nel quarto trimestre, dai 19,2 di un anno prima), grazie alla continua crescita dei clienti premium (fibra e fast Adsl).
]]>
</testo>
</articolo>
<articolo>
<titolo>
<![CDATA[ Fonsai, sequestrati ai Ligresti 9,5 milioni ]]>
</titolo>
<testo>
<![CDATA[
TORINO - Nuovo sequestro di conti correnti e titoli, per un valore complessivo di 9,5 milioni di euro, nei confronti di Salvatore e Jonella Ligresti, imputati a Torino per falso in bilancio e manipolazione del mercato. Lo ha effettuato la Guardia di finanza su disposizione della procura di Torino in
]]>
<![CDATA[
seguito a indagini antiriciclaggio. I conti correnti e i titoli nella disponibilità dell'ingegnere di Paternò e della figlia erano accesi presso la filiale milanese di Unipol Banca. Si tratta, rendono noto le Fiamme gialle, di disponibilità finanziarie detenute in Italia e protette da un doppio schermo societario, costituito da una fiduciaria italiana e da tre società lussemburghesi, la Hike Securities Spa, la Canoe Securities Sa e la Limbo Invest Sa. Il provvedimento di sequestro conservativo è stato emesso dalla IV Sezione del Tribunale di Torino ed è stato eseguito dal Nucleo di Polizia Tributaria di Torino in seguito al tentativo dei Ligresti di trasferire le risorse all'estero.
]]>
</testo>
</articolo>
</sezione>
<sezione xmlns:fo="http://www.w3.org/1999/XSL/Format" xmlns:xs="http://www.w3.org/2001/XMLSchema" xmlns:fn="http://www.w3.org/2005/xpath-functions">
<nome>Economia</nome>
<articolo>
<titolo>
<![CDATA[
Jobs Act, Renzi contro Landini: "Ha perso nel sindacato e si dà alla politica"
]]>
</titolo>
<testo>
<![CDATA[
MILANO - Il governo contrattacca sulla riforma del Lavoro varata venerdì scorso. La maggioranza del Pd non accetta le accuse della minoranza e dei sindacati. Nel mirino del premier Matteo Renzi finisce il leader del Fiom, Maurizio Landini: "Un sindacalista che fa politica? - dice il premier - Non è il primo. Sul Jobs Act ognuno può avere l'opinione che vuole, ma se la si butta in politica è difficile pensare che tutte le manifestazioni non fossero propedeutiche all'entrata in politica". Renzi, poi, ricara la dose: "Non credo che Landini abbandoni il sindacato, è il sindacato che ha abbandonato Landini. Il progetto Marchionne sta partendo, la Fiat sta tornando, meno male, a fare le macchine. La sconfitta sindacale pone Landini" nel bisogno di cambiare pagina il suo impegno in politica è scontato - ha detto il premier durante la trasmissione In mezz'ora. "Sulla partita tra chi diceva che la Fiat è finita e chi diceva diamo fiducia a Marchionne- spiega Renzi -, il dato è che la Fiat sta tornando ad assumere".   Il premier si riferisce all'intervista rilasciata al Fatto Quotidiano, in cui il leader della Fiom parla di una nuova "coalizione sociale". Landini non ha risposto a Renzi, ma ha poi diffuso in serata una nota: "La prima pagina del Fatto Quotidiano di domenica 22 febbraio 2015 mi attribuisce un&#8217;affermazione non pronunciata e perlomeno forzata: &#8220;adesso faccio politica&#8221; con tanto di virgolette che la rendono fuorviante. Del resto nell'intervista si spiega che la "sfida a Renzi" per il sindacato, oltre alla "normale azione contrattuale", consiste nella creazione di una coalizione sociale che superi i confini della tradizionale rappresentanza sindacale, capace di unificare e rappresentare tutte le persone che per vivere hanno bisogno di lavorare".   L'intervista di Landini ha comunque provocato una certa freddezza nella Cgil, espressa dal portavoce di Susanna Camusso, Massimo Gibelli. "Auguri a Landini se vuol fare politica, ma la Fiom è un'altra cosa". Jobs Act. In mattinata erano arrivate le reazioni del big del partito alle critiche mosse dalle parti sociali e dalla sinistra interna al partito: "Il testo del Jobs act - ha detto il vicesegretario del Pd, Debora Serracchiani - è stato largamente condiviso anche con la minoranza Pd. Mi fa piacere, poi che Ncd esulti per una riforma di sinistra". Attraverso twitter arriva anche la risposta del sottosegretario alla presidenza del Consiglio, Graziano Del Rio. Del Rio risponde così alla presidente della Camera, Laura Boldrini che lamenta il disinteresse del governo per i pareri del Parlamento sul Jobs Act e accusa Renzi di essere un uomo solo al comando: "Ormai la riforma è andata" chiosa il premier. Per Piergiorgio Carrescia (Pd) la presa di posizione di Boldrini "è inopportuna", mentre per la Serracchiani si tratta di "parole eccessive".   "Mi è un po' dispiaciuto, personalmente, oltre che politicamente, il fatto che la terza carica dello Stato abbia preso una posizione così di fronte a una riforma del governo. Mi sembra un eccesso rispetto alla sua posizione di garanzia" ha detto la vicesegretaria, intervistata da Maria Latella su SkyTg24. "Non trovo giusto parlare di uomo solo al comando. C'è un partito, il Pd, che rappresenta una base larga degli italiani e che dice che vanno fatte le cose. Non c'è un uomo solo al comando ma un partito".   Quanto all'osservazione di Boldrini ("il governo non ha dato ascolto al parere delle commissioni di Camera e Senato"), la Serracchiani osserva: "Pareri consultivi e non vincolanti. Abbiamo ascoltato e il governo ha preso delle decisioni. Bisogna andare avanti con le riforme".
]]>
</testo>
</articolo>
<articolo>
<titolo>
<![CDATA[
Le Borse ripartono nel segno della Grecia. Btp in calo
]]>
</titolo>
<testo>
<![CDATA[
MILANO - Prosegue l'ascesa della Borsa nelle prime settimane del 2015 che si stanno rivelando formidabili per il listino di Piazza Affari. L'indice Ftse Mib ha chiuso l'ottava con un guadagno del 3% a 21. 842 punti, ai massimi da giugno 2014: protagonisti del rally sono soprattutto i titoli bancari, sempre al centro della domanda da un lato sulle indiscrezioni circa la creazione di una bad bank nazionale su cui far confluire i crediti incagliati; dall'altro grazie al progetto di riforma delle popolari che potrebbe innescare un risiko del comparto. A sostenere le quoatazioni contribuisce anche l'apprezzamento dei titoli di Stato in portafoglio a molti istituti: lo spread è in calo a 120 punti, mentre il rendimento dei decennali sul mercato secondario oscilla intorno a quota 1,57%. Un trend che il Tesoro spera di confermare martedì quando assegnerà in asta Ctz per un importo tra 2,5 e 3 miliardi e Btp-i per altri 0,5 e 1 miliardo; l'indomani sarà la volta di 7 miliardi di Bot semestrali. A gennaio il calo dei rendimenti ha generato un tesoretto di quasi quattro miliardi per le casse dello Stato. D'altra parte l'Italia pare uscita dal mirino dei mercati. Per i mercati anche la crisi greca pare su binari più sicuri. L'Ue ha concesso una proroga di quattro mesi ai prestiti per Atene che domani dovrà presentare un piano d'azione per rilanciare l'economia. In settimana gli appuntamenti più importanti riguardano i dati sull'inflazione e sull'economia del Vecchio continente. Attesa anche per la fiducia dei consumatori, mentre giovedì la Bce terrà la nuova asta Tltro. Lunedì. - Germania: Ifo, febbraio- Stati Uniti: vendite di case esistenti, gennaioMartedì. - Giappone: fiducia delle imprese, febbraio- Germania: Pil, quarto trimestre- Francia: fiducia imprese, febbraio- Eurozona: inflazione, gennaio- Stati Uniti: Case/Shiller indice dei prezzi delle case, dicembre; fiducia consumatori, febbraioMercoledì. - Cina: Hsbc pmi manifatturiero, febbraio- Francia: fiducia consumatori, febbraio- Italia: dall'Istat i dati preliminari del commercio estero extra ue a gennaio- Stati Uniti: vendite di nuove case, gennaioGiovedì. - Eurozona: asta Tltro; fiducia consumatori, febbraio; fiducia industria, febbraio; fiducia servizi, febbraio; indice di fiducia economica, febbraio- Germania: fiducia consumatori, marzo; tasso di disoccupazione, febbraio- Spagna: Pil, quarto trimestre- Italia: dall'Istat i dati del commercio al dettaglio a dicembre; i dati sulla fiducia delle imprese e dei consumatori a febbraio; i dati sulle retribuzioni contrattuali a gennaio- Gran bretagna: Pil, quarto trimestre- Stati Uniti: inflazione, gennaio; ordinativi, beni durevoli, gennaio; richieste di sussidio, settimanali; indice dei prezzi delle case, dicembreVenerdì. - Giappone: consumi delle famiglie, gennaio; inflazione, gennaio; tasso di disoccupazione, gennaio; produzione industriale, gennaio; vendite al dettaglio, gennaio- Germania: prezzi import, gennaio; inflazione, febbraio- Francia: spese per consumi, gennaio- Spagna: inflazione, febbraio. Ore 9,00. - Italia: dall'Istat i dati dei prezzi al consumo relativi a febbraio (stima provvisoria)0. - Stati Uniti: deflatore consumi, quarto trimestre; Pil, quarto trimestre; pmi chicago, febbraio; fiducia famiglie Michigan, febbraio
]]>
</testo>
</articolo>
<articolo>
<titolo>
<![CDATA[
La birra italiana conquista anche i pub In aumento le esportazioni in Inghilterra
]]>
</titolo>
<testo>
<![CDATA[
MILANO - La birra artigianale italiana non seduce soltanto gli italiani, ma ora va alla conquista dei pub inglesi. Lo rivela un'analisti compiuta dalla Coldiretti (la più importante della associazioni legate alle attività agricole), in cui si rivela come le esportazioni siano cresciute nettamente nel corso del 2014: le vendite all'estero sono aumentate del 13 per cento rispetto all'anno precedente, con oltre la metà della spedizioni dirette nel Regno Unito n'analisi della Coldiretti, sulla base dei dati Istat relativi i primi dieci mesi del 2014.  A sostenere le esportazioni, sottolinea la Coldiretti, è anche il boom nella produzione artigianale di birra Made in italy con oltre 600 microbirrifici nel 2014 rispetto alla trentina censiti dieci anni fa, in netta controtendenza alla crisi. "La produzione di 30 milioni di birra artigianale italiana, destinati per il 10% all'esportazione, rappresenta anche - prosegue la Coldiretti - una forte spinta all'occupazione soprattutto tra gli under 35 che sono i più attivi nel settore. Una offerta variegata in grado di soddisfare gli otre 30 milioni di appassionati consumatori di birra presenti in Italia dove tuttavia il consumo procapite e di 29 litri, molto poco rispetto a Paesi come la Repubblica Ceca con 144 litri pro capite, l'Austria 107,8, la Germania 105, l'Irlanda 85,6, il Lussemburgo 85 o la Spagna 82". A sostenere la produzione italiana di birra ci sono le coltivazioni nazionale di orzo con una produzione di circa 860. 000 tonnellate di orzo nel 2014 su una superficie complessiva investita di circa 226. 000 Ettari. Per quanto concerne la produzione di birra,  la filiera cerealicola unitamente al ministero delle politiche agricole ipotizzano un impegno annuo di granella di orzo pari a circa 90. 000 Tonnellate.
]]>
</testo>
</articolo>
<articolo>
<titolo>
<![CDATA[ Saipem, Scaroni a Passera: "Erano tangenti" ]]>
</titolo>
<testo>
<![CDATA[
MILANO - Telefonate con i più alti esponenti del governo. Contatti che si fanno febbrili soprattutto quando, nel febbraio 2013, il top management di Eni e di Saipem, viene formalmente coinvolto nello scandalo sulle presunte tangenti pagate in Algeria. Denaro versato per ottenere appalti per un totale di 11 miliardi di euro per lo sfruttamento di giacimenti petroliferi. La linea calda è quella di Paolo Scaroni, fino al maggio scorso potente amministratore delegato della società del Cane a sei zampe. Indagato per concorso in corruzione internazionale e frode fiscale, Scaroni è stato per diversi mesi intercettato dal Nucleo di polizia tributaria, su richiesta dei pm milanesi, Fabio De Pasquale, Giordano Baggio, Sergio Spadaro e Isidoro Palma. Saipem-Algeria, Scaroni sull'ipotesi di corruzione: "La stecca c'è stata" In una conversazione con l'amministrazione delegato di Unicredit, Federico Ghizzoni, Scaroni preme perché la banca assuma o faccia lavorare presso qualche cliente il direttore finanziario Eni, Alessandro Bernini. Il manager, coinvolto nell'inchiesta della procura, era stato allontanato dall'azienda. Scaroni utilizza i suoi contatti per evitare che rimanga senza lavoro.
]]>
</testo>
</articolo>
<articolo>
<titolo>
<![CDATA[
Banda larga, Telecom Italia balla da sola: sfida governo e concorrenti
]]>
</titolo>
<testo>
<![CDATA[
LONDRA - Mettendo sul piatto un piano di investimenti da 14,5 miliardi di euro per il triennio 2015-2017 il management di Telecom Italia lancia il guanto di sfida a governo e ai concorrenti che dubitavano della reale volontà della società telefonica di investire ingenti risorse nella banda larga. Ma lo fa autonomamente, sospendendo le trattative con Metroweb e senza contare più di tanto su contributi o incentivi che il piano del governo Renzi sulla banda ultralarga riuscirà a mettere a disposizione. Telecom sceglie di andare avanti da sola, come ha deciso il board, anche se questa non appare una posizione rigida. Probabilmente il management sta facendo tattica, cercando di acquisire maggiore potere contrattuale visto che nelle trattative condotte sinora la società guidata da Marco Patuano non è riuscita a ottenere le condizioni che cercava. Semplicemente Telecom sta dicendo ai suoi interlocutori che ha i mezzi per andare avanti da sola e raggiungere risultati ragguardevoli in termini di diffusione della fibra ottica in Italia. Con la presentazione del piano a Londra il top management di Telecom ha voluto parlare con i fatti: 10 miliardi di investimenti in Italia nel triennio, di cui 3 destinati esclusivamente allo sviluppo della fibra ottica e con un incremento di 1,1 miliardi rispetto al piano precedente. Di cui 500 milioni dedicati alla tecnologia Ftth, fiber to the home, la fibra ottica a casa delle famiglie. E 4000 assunzione grazie al Jobs Act di Matteo Renzi. "Non vogliamo essere una minaccia", ha detto Patuano ai giornalisti parlando del caso Metroweb, "dobbiamo cablare 40 città in Ftth, forse arriveremo a 50. Se ne possono fare di più? Forse ma se si è tutti d'accordo". In realtà il vero nodo del mancato (per ora) accordo con Metroweb riguarda il controllo della futura società della rete: Telecom vuole il 51% fin da subito e non può accontentarsi di stare in minoranza anche solo per un periodo limitato. Si riuscirà a superare questo scoglio? Bisognerà vedere come reagiranno le varie anime della compagine governativa a questo irrigidimento delle trattative. Il sottosegretario Tiscar e il viceministro Giacomelli erano riluttanti fin dall'inizio a imbarcare solo Telecom in Metroweb e preferivano un accordo allargato agli altri due operatori, Vodafone e Wind. La Cdp presieduta da Franco Bassanini, azionista di Metroweb, ha riavvicinato le posizioni ma con il vincolo di far entrare Telecom in minoranza per poi concederle di salire in maggioranza una volta completato il piano di investimenti. Ora questo stop può far naufragare tutto per l'ennesima volta, oppure riavviare i contatti su basi diverse. Di certo la Telecom di Recchi e Patuano non ha paura delle sfide nonostante un indebitamento che supera ancora i 26 miliardi di euro.
]]>
</testo>
</articolo>
<articolo>
<titolo>
<![CDATA[
Telecom, i ricavi 2014 scendono del 7,8% a 21,5 miliardi
]]>
</titolo>
<testo>
<![CDATA[
MILANO - Telecom Italia ha registrato nel 2014 ricavi per 21. 573 milioni e in flessione del 7,8% rispetto al 2013. A tassi e perimetro costante il calo è del 5,4%. Il margine operativo lordo (mol) consolidato è di 8. 786 milioni, in calo del 7,9%. In termini organici il calo è del 6,8%. L'indebitamento è stabile a 26,651 miliardi (-156 milioni rispetto allo scorso anno): al netto dell'acquisizione delle frequenze in Brasile e Argentina il calo sarebbe pari a un miliardo. Da Londra la società ha annunciato anche il nuovo piano industriale 2015-2017 che prevede 14,5 miliardi di investimenti, suddivisi per 10 miliardi in Italia e per oltre 4 miliardi in Brasile. In Italia 3 miliardi nel triennio saranno destinati allo sviluppo della fibra ottica (+1,1 miliardi dal piano precedente). Il rapporto debito ebitda è atteso in calo a 2,5 volte, mentre l'orientamento del cda è quello di pagare il dividendo solo alle azioni risparmio: la decisione, però, sarà presa solo il prossimo 19 marzo. Tornando ai conti: il flusso di cassa della gestione operativa del gruppo Telecom, spiega la società, è positivo per 3. 174 milioni (positivo per 4. 803 milioni nel 2013). Il margine di liquidità a fine esercizio è pari a 13,1 miliardi di euro (13,6 miliardi a fine 2013), al netto di 0,1 miliardi relativi alle 'Discontinued Operations', costituito da liquidità per 6,1 miliardi (7,1 miliardi nel dicembre 2013) e linee di credito 'committed' non utilizzate per 7 miliardi (6,5 a fine 2013). Per Telecom i risultati evidenziano la continua ripresa nel corso dell'anno della performance domestica sia sul segmento mobile sia sul segmento fisso. I ricavi da servizi domestici hanno registrato nel quarto trimestre una variazione anno su anno del -4,4%, in recupero di 4,7 punti percentuali rispetto allo stesso periodo del 2013. In recupero anche la performance dei ricavi da servizi mobili, con una contrazione anno su anno che passa da -14,3% dell'ultimo trimestre 2013 a -5,7% nel quarto trimestre 2014. Sul segmento fisso, i ricavi da servizi registrano nel quarto trimestre una variazione del -5,3% anno su anno, in recupero dal -7,2% del terzo trimestre e del -8,6% del secondo trimestre. Migliora, spiega Telecom, la componente componente broadband (i ricavi medi per utente passano a 20,1 euro al mese nel quarto trimestre, dai 19,2 di un anno prima), grazie alla continua crescita dei clienti premium (fibra e fast Adsl).
]]>
</testo>
</articolo>
<articolo>
<titolo>
<![CDATA[ Fonsai, sequestrati ai Ligresti 9,5 milioni ]]>
</titolo>
<testo>
<![CDATA[
TORINO - Nuovo sequestro di conti correnti e titoli, per un valore complessivo di 9,5 milioni di euro, nei confronti di Salvatore e Jonella Ligresti, imputati a Torino per falso in bilancio e manipolazione del mercato. Lo ha effettuato la Guardia di finanza su disposizione della procura di Torino in seguito a indagini antiriciclaggio. I conti correnti e i titoli nella disponibilità dell'ingegnere di Paternò e della figlia erano accesi presso la filiale milanese di Unipol Banca. Si tratta, rendono noto le Fiamme gialle, di disponibilità finanziarie detenute in Italia e protette da un doppio schermo societario, costituito da una fiduciaria italiana e da tre società lussemburghesi, la Hike Securities Spa, la Canoe Securities Sa e la Limbo Invest Sa. Il provvedimento di sequestro conservativo è stato emesso dalla IV Sezione del Tribunale di Torino ed è stato eseguito dal Nucleo di Polizia Tributaria di Torino in seguito al tentativo dei Ligresti di trasferire le risorse all'estero.
]]>
</testo>
</articolo>
</sezione>
</giornale>